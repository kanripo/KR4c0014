# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.034065
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷十五
<pb:KR4c0014_WYG_015-1a>¶
欽定四庫全書¶
　李太白集注巻十五¶
　　　　　　　　　　　　錢塘　王𤦺　撰¶
　古近體詩共三十五首¶
　　秋日魯郡堯祠亭上宴别杜補闕范侍御(唐時魯/郡即兖)¶
　　(州也𨽻河南道元和郡縣志堯祠在兖州瑕丘縣/南七里洙水之右通典武太后垂拱中置補闕拾)¶
　　(遺二官以掌供奉諷諌自開元以來尤為清選唐/書百官志門下省有左補闕六人中書省有右補)¶
　　(闕六人從七品酉陽雜俎衆言李白惟戲杜考功/飯顆山頭之句成式偶見李白祠亭上丘别杜考)¶
<pb:KR4c0014_WYG_015-1b>¶
　　(功詩今録首尾曰我覺秋興逸誰言秋興悲山將/落日去水共晴空宜烟歸碧海夕雁度青天時相)¶
　　(失各萬里茫然空爾思𤦺按成式此則謂杜考功/即子美也然子美未甞為考功且與太白同㳺時)¶
　　(尚為布衣未登仕籍而詩題又㣲/有不同疑成式所見另是一本)¶
我覺秋興逸誰云秋興悲山將落日去水與晴空宜魯¶
酒白玉壺送行駐金羈歇鞍憩古木解帶挂横枝歌鼓¶
川上亭曲度神飈吹雲歸碧海夕雁沒青天時相失各¶
萬里茫然空爾思(一本無歌鼓川上亭二句其下増入/南歌憶郢客東囀見齊姬清波忽淡)¶
(蕩白雪紛逶迤一隔范杜㳺此歡各棄遺三韻瑟潘岳/秋興賦善乎宋玉之言曰悲哉秋之為氣也蕭  兮草)¶
<pb:KR4c0014_WYG_015-2a>¶
(木摇落而變衰憀慄兮若在逺行登山臨水送將歸曹/植詩白馬飾金羈後漢書多聚聲樂曲度比諸郊廟章)¶
(懷太子註曲度謂曲之節度也曹植詩神飈接丹轂李/周翰註飈疾風也  胡震亨曰太白愪押宜字如山將)¶
(落日去水與晴空宜月色不可盡空天交相宜又詭浪/偏相宜置酒正相宜春風與醉客今日乃相宜凡五用)¶
(而前兩/韻尤佳)¶
　　别魯頌(繆本題上/多一留字)¶
誰道太山髙下却魯連節誰云秦軍衆摧却魯連舌獨¶
立天地間清風洒蘭雪夫子還倜儻攻文繼前烈錯落¶
石上松無為秋霜折贈言鏤寳刀千嵗庶不滅(魯連事/詳見二)¶
<pb:KR4c0014_WYG_015-2b>¶
(巻註書武成公劉克篤前烈江淹詩故人/贈寳劔鏤以瑶華文庾信詩山精鏤寳刀)¶
　　别中都明府兄(唐時河南道有中都縣本平陸縣/天寳元年更名𨽻兖州魯郡貞元)¶
　　(十四年改𨽻/鄆州東平郡)¶
吾兄詩酒繼陶君試宰中都天下聞東樓喜奉連枝㑹¶
南陌愁(繆本/作還)為落葉分城隅(一作/江城)渌水明秋日海上青¶
山隔暮雲取醉不辭留夜月雁行中斷惜離羣(陶潛為/彭澤令)¶
(見前註蘇武詩况我連枝樹與子同一身吕向註兄弟/如木連枝而同本蕭綜詩昔朋舊愛各東西譬如落葉)¶
(不更/齊)¶
<pb:KR4c0014_WYG_015-3a>¶
　　夢遊天姥吟留别(一作别東魯諸公剡太平寰宇/記天姥山在越州  縣南八十)¶
　　(里名山志云山有楓千餘丈蕭蕭然後吳録云剡/縣有天姥山傳云登者聞天姥歌謡之響謝靈運)¶
　　(詩云暝抵剡中宿明登天姥岑髙髙入雲霓還期/那可尋即此也一統志天姥峰在台州天台縣西)¶
　　(北與天台山相對其峰孤峭下臨/嵊縣仰望如在天表  姥音母)¶
海客談瀛洲烟濤㣲茫(一作/瀰漫)信難求越人語(一作/道)天姥¶
雲霞明滅或(一作/安)可覩天姥連天向天横勢拔(一作/枝)五¶
岳掩赤城天台四(當作/一)萬八千丈對此欲(一作/絶)倒東南¶
傾(十洲記瀛洲在東海中地方四十里大抵是對㑹稽/去西岸七十萬里上生神芝仙革又有玉石髙且千)¶
<pb:KR4c0014_WYG_015-3b>¶
(丈出泉如酒味甘名之為玉醴飲之數升輙醉令人長/生洲上多仙家風俗似吳人山川如中國也太平廣記)¶
(章安縣西有赤城山周三十里一峰特髙可三百餘丈/海録碎事顧野王輿地志云赤城山有赤石羅列長里)¶
(餘遥望似赤城雲笈七籖天台山髙一萬八千丈洞周/圍五百里名上玉清平之天即桐柏王真人所理葛仙)¶
(翁鍊丹得道處上應台宿故曰天台在台州/天台縣楚辭康回馮怒地何故以東南傾)我欲因之¶
(一作/冥搜)夢吳越一夜飛渡鏡湖月湖月照我影送我至剡¶
溪謝公宿處今尚在渌水蕩漾清猿啼脚著謝公屐身¶
登青雲梯半壁見海日空中聞天雞千巖萬轉路不定¶
迷花倚石忽已暝熊咆龍吟殷巖泉憟深林兮驚層巔¶
<pb:KR4c0014_WYG_015-4a>¶
雲(一作/楓)青青兮欲雨水澹澹兮生烟列缺霹靂丘巒崩¶
摧洞天石扇(一作/扉)訇然中(一作/而)開青冥浩蕩不見底日¶
月照耀金銀臺霓為衣兮風(一作/鳳)為馬雲之君兮紛紛¶
而來下虎鼔瑟兮鸞回車仙之人兮列如麻忽魂悸以¶
魄動怳驚起而長嗟惟覺時之枕席失向來之烟霞(薛/方)¶
(山浙江志鑑湖又曰鏡湖在㑹稽縣西南三十里故南/湖也圖經曰後漢馬臻為太守創立鑑湖在㑹稽山隂)¶
(二縣界元和郡縣志剡溪出越州剡縣西南北流入上/虞縣界為上虞江南史謝靈運尋山陟嶺必造幽峻巖)¶
(嶂數十重莫不備盡登躡甞著木屐上山則去其前齒/下山去其後齒靈運詩共登青雲梯青雲梯謂山嶺髙)¶
<pb:KR4c0014_WYG_015-4b>¶
(峻如上入青雲故名述異記東南有桃都山上有大樹/曰桃都枝相去三千里日初出照此木天雞則鳴天下)¶
(之雞皆隨之鳴淮南王招隠士虎豹鬬兮熊羆咆廣韻/咆嘷熊虎聲髙唐賦水澹澹而盤紆説文澹水摇也揚)¶
(雄校獵□霹靂列缺吐火施鞭應劭曰霹靂雷也列缺/天隙電光也通雅列缺電光也陽氣從雲决裂而出故)¶
(曰列缺郭璞詩但見金銀臺傅𤣥吳楚歌雲為車兮風/為馬西京賦總㑹仙倡戲豹舞羆白虎鼓瑟蒼龍吹箎)¶
(太平御覧太㣲天帝登白鸞之車上元夫人步元曲忽/過紫㣲垣真人列如麻説文悸心動也  咆音庖訇音)¶
(薨悸/音忌)世間行樂亦如此古來萬事東流水别君去兮(蕭/本)¶
(作/時)何時還且放白鹿青崖間須行即騎訪名山安能摧¶
眉折腰亊權貴使我不得開心顔(楚辭騎白鹿而容與/江淹詩猿嘯青崖間)¶
<pb:KR4c0014_WYG_015-5a>¶
(摧眉低首也折腰曲躬也陶潛不能為五斗米折腰已/見前註  范徳機云夢吳越以下夢之源也以次諸節)¶
(夢之波瀾也其間顯而晦晦而顯至失向來之烟霞夢/極而與人接矣非太白之胷次筆力亦不能發此枕席)¶
(烟霞二句最有力結語/平衍亦文勢當如此)¶
　　留别曹南羣官之江南(穀梁傳宋公曹人邾人盟/於曹南范寗註曹南曹之)¶
　　(南鄙唐人謂/曹州為曹南)¶
我昔釣白龍放龍溪水旁道成本欲去揮手凌蒼蒼時¶
來不關人談笑㳺軒皇獻納少成事歸休辭建章十年¶
罷西笑攬鏡如秋霜閉劔琉璃匣鍊丹紫翠房身佩豁¶
<pb:KR4c0014_WYG_015-5b>¶
落圖腰垂虎鞶嚢仙人借(蕭本/作駕)綵鳳志在窮遐荒戀子¶
四五人徘徊未翺翔東流送白日驟歌蘭蕙芳仙宫兩¶
無從人間久摧藏范蠡脱(簫本/作説)句踐屈平去懷王飄颻¶
紫霞心流浪憶江鄉愁為萬里别復此一銜觴淮水帝¶
王州金陵繞丹陽樓臺照海色衣馬揺川光及此北望¶
君相思淚成行朝雲落夢渚瑶草空髙唐(蕭本作/堂非)帝子¶
隔洞庭青楓滿瀟湘懷歸(蕭本作/君非)路緜邈覧古情淒涼¶
登岳眺百川杳然萬恨長却(蕭本/作知)戀峨眉去弄景偶騎¶
<pb:KR4c0014_WYG_015-6a>¶
羊(陵陽子明於旋溪釣得白龍解而放之詳見十二巻/註不關人猶云不由人也兩都賦序朝夕論思日月)¶
(獻納韓詩外傳田子為相三年歸休三輔黄圖武帝作/建章宫度為千門萬户桓譚新論人聞長安樂則出門)¶
(西向而笑西京雜記雜厠五色琉璃為劔匣十洲記又/有墉城金臺玉樓相鮮如流精之□光碧之堂瓊華之)¶
(室紫翠丹房錦雲燭日朱霞九光西王母之所治也道/經凡欲修行大洞真經三十九章雌一玉檢五老寳經)¶
(元母簡十二上願佩神虎金虎符豁落七元流金火鈴/神仙傳王逺冠逺逰冠朱衣虎頭鞶嚢五色綬帶劔通)¶
(典按漢代著鞶嚢者側在腰間或云鞶嚢或云綬嚢然/則以此嚢□綬也或盛或散各有其時漢書撫寧遐荒)¶
(劉琨詩抱膝獨摧藏吕向註摧藏憂傷也范蠡屈平俱/見二巻註脱句踐謂脱身辭句踐而去也魏書神與理)¶
(宜形隨流浪太平寰宇記淮水發源於華山在丹陽姑/熟之界西北流經建康秣陵二縣之間縈紆京邑之内)¶
<pb:KR4c0014_WYG_015-6b>¶
(至於石頭入江綿流三百餘里景定建康志祥符江寧/圖經曰淮水去縣一里其源從宣州東南漂水縣烏刹)¶
(橋西入百五十里丹陽記云建康有淮源出華山入江/輿地志云秦始皇巡㑹稽鑿山阜此淮即所鑿也亦名)¶
(秦淮金陵山即鍾山也在唐之昇州上元縣西北一十/八里丹陽謂潤州其地即古時丹陽郡唐天寳初亦改)¶
(稱丹陽郡朝雲瑶草髙唐見一巻註夢渚即雲夢之渚/也范雲詩陽臺霧初解夢渚水裁渌山海經洞庭之山)¶
(帝之二女居之是常㳺於江湖澧沅之風交瀟湘之浦/是在九江之間出入必以飄風暴雨楚辭湘夫人云帝)¶
(子降兮北渚目眇眇兮愁子嫋嫋兮秋風洞庭波兮木/葉下招魂湛湛江水兮上有偑日極千里兮傷春心搜)¶
(神記葛由蜀羌人也周成王時好刻木作羊賣之一旦/桑木羊入蜀中蜀中王侯貴人追之上綏山綏山多桃)¶
(在峨眉山西南髙無極也/隨之者不得還皆得仙道)¶
<pb:KR4c0014_WYG_015-7a>¶
　　留别于十一兄逖裴十三遊塞垣(蕭穎士蓮□散/序友生于逖張)¶
　　(南容在大梁唐詩紀事于逖獨孤及/李白皆有詩贈之葢天寳間詩人也)¶
太公渭川水李斯上蔡門釣周獵秦安黎元小魚㕙兎¶
何足言天張雲巻有時節吾徒莫嘆羝觸藩于公白首¶
大梁野使人悵望何可論既知朱亥為壯士且願束心¶
秋毫裏秦趙虎争血中原當去抱關救公子裴生覧千¶
古龍鸞炳天(蕭本/作文)章悲(一作/髙)吟雨雪動林木放書輟劔¶
思(一作/悲)髙堂勸爾一杯酒拂爾裘上霜爾為我楚舞我¶
<pb:KR4c0014_WYG_015-7b>¶
為爾楚歌且探虎穴向沙漠鳴鞭走馬凌黄河恥作易¶
水别臨岐涙滂沲(太公釣於渭水李斯牽黄犬出上蔡/東門逐狡兎俱見一巻註封禪書以)¶
(浸黎元吕延濟註黎元百姓也説文㕙狡兎也周易羝/羊觸藩嬴其角孔穎達正義藩藩籬也史記各興軍聚)¶
(衆虎争中原吳質答魏太子牋摛藻下筆鸞龍之文奮/矣李善註鸞龍鱗羽之有五彩故以喻焉藝文類聚琴)¶
(操曰曽子耕太山之下天雨雪凍旬日不得歸思其父/母作梁山歌史記為我楚舞吾為若楚歌三國志吕䝉)¶
(年十五六竊隨鄧當擊賊當顧見大驚歸以告䝉母母/恚欲罰之䝉曰貧賤難可居脱誤有功富貴可致且不)¶
(探虎穴安得虎子太平御覧春秋後語曰荆軻將行太/子及賓客知其事者二十餘人皆白衣冠以送之至易)¶
(水上既祖取道髙漸離擊筑荆軻和歌為濮上聲士皆/流涕詩國風涕泗滂沱  㕙音俊又音逡又音詮羝音)¶
<pb:KR4c0014_WYG_015-8a>¶
(低/)¶
　　留别王司馬嵩(按唐書百官志王府官屬及都督/都䕶刺史之佐職皆有司馬有從)¶
　　(四品正五品從五品正六品従/六品之不同不知嵩為何官)¶
魯連賣談笑豈是顧千金陶朱雖相越本有五湖心余¶
亦南陽子時為梁甫吟蒼山容偃蹇白日惜頽侵願一¶
佐明主功成還舊林西來何所為孤劔託知音鳥愛碧¶
山逺(一作鳳集/碧梧秀)魚㳺滄海深呼鷹過上蔡賣畚向嵩岑¶
他日閒相訪丘中有素琴(魯連談笑而却秦軍平原君/以千金為夀魯連辭而去范)¶
<pb:KR4c0014_WYG_015-8b>¶
(蠡乗扁舟以㳺於五湖止於陶為陶朱公諸葛亮躬耕/南陽好為梁父吟俱見前註左傳彼皆偃蹇杜預註偃)¶
(蹇驕傲也郭璞客傲莊周偃蹇於漆園李斯臂蒼鷹出/上蔡東門詳見三巻行路難註十六國春秋王猛少貧)¶
(賤以鬻畚為業甞貨畚於洛陽有一人貴買其畚而云/無直自言家去此無逺可隨我取直猛利其貴而從之)¶
(行不覺遠忽至深山其人止猛且住樹下當先啟道君/來須㬰猛進見一老公踞胡牀而坐鬚髮悉白侍從十)¶
(許人有一人引猛曰大司馬可進猛因進拜老公曰王/公何縁拜也乃十倍償畚直遣人送之既出顧視乃嵩)¶
(髙山也春秋經傳集解畚以草索為之筥屬陸雲登遐/頌北食中岳鋉形嵩岑左思詩巖穴無結構丘中有鳴)¶
(琴本畚/音)¶
　　還山留别金門知己(一本作出金門後書/懐留别翰林諸公)¶
<pb:KR4c0014_WYG_015-9a>¶
好古笑流俗素聞賢達風方希佐明主長揖辭成功白¶
日在青天迴光矚(一作/照)㣲躬恭承鳳凰詔歘起雲(一作/藤)¶
蘿中清切紫霄迥優㳺丹禁通君王賜顔色聲價凌烟¶
虹乗輿擁翠葢扈從金城東寳馬驟絶景錦衣入新豐¶
倚巖望松雪對酒鳴絲桐方學揚子雲獻賦甘泉宫天¶
書美片善清芳播無窮歸來入咸陽談笑皆王公一朝¶
去金馬飄落成飛蓬賓友(一作/從)日疎散玉樽亦(一作/尋)已¶
空長才猶可倚不慚世上雄閒來東武吟曲盡情未終¶
<pb:KR4c0014_WYG_015-9b>¶
書此謝知己扁舟(一作/滄波)尋釣翁(此篇即五巻之東武吟/也句字互有同異今仍)¶
(舊本兩存之註不/重出  矚音竹)¶
　　夜别張五¶
吾多張公子别酌酣髙堂聴歌舞銀燭把酒輕羅霜横¶
笛弄秋月琵琶彈陌桑龍泉解錦帶為爾傾千觴(漢書/諸公)¶
(聞之皆多袁盎顔師古註多猶重也梁元帝詩銀燭含/朱火金爐對寳笙宋書傅𤣥琵琶賦曰漢遣烏孫公主)¶
(嫁昆彌念其行道思慕故使工人裁筝筑為馬上之樂/欲從方俗語故曰琵琶取其易傳於外國也風俗通曰)¶
(以手琵琶因以為名杜摯云長城之役絃鼗而鼓之未/詳孰是樂府雜録琵琶古曲有陌上桑水經註晉太康)¶
<pb:KR4c0014_WYG_015-10a>¶
(地理志曰西平縣有龍泉水可以砥礪刀劔特堅/利故有堅白之論矣是以龍泉之劔為楚寳也)¶
　　魏郡别蘇明(繆本/作少)府因北游(唐時魏郡即魏/州屬河北道)¶
魏都接燕趙美女誇芙蓉淇水流碧玉舟車日奔衝青¶
樓夾兩岸萬室喧歌鐘天下稱豪貴逰此毎相逢(一作/天下)¶
(豪貴㳺此/中毎相逢)洛陽蘇季子劔㦸森詞峰六印雖未佩(一作/説秦)¶
(復過/趙)軒車若飛龍黄金數百鎰白璧有㡬雙散盡空掉¶
臂髙歌賦還(一作/臨)卭(繆本此下多合從又連/横其意未可封二句)落魄(繆本/作拓)¶
乃如此何(一作/誰)人不相從逺别隔兩河雲山杳千重(一/作)¶
<pb:KR4c0014_WYG_015-10b>¶
(雲天滿/愁容)何時更杯酒再得論心胷(西京雜記卓文君姣/好眉色如望逺山臉)¶
(際常若芙蓉尚書正義河内共縣淇水出焉東至魏郡/黎陽縣入河史記蘇秦者東周洛陽人也説趙肅侯一)¶
(韓魏齊楚燕趙以從親以畔秦趙王乃飾車百乗黄金/千鎰白璧百雙錦繡千純以約諸侯於是六國從合而)¶
(并力焉蘇秦為從約長并相六國喟然嘆曰使我有洛/陽負郭田二頃豈能佩六國相印乎裴駰註譙周曰蘇)¶
(秦字季子魯□錢神論空手掉臂何所希望謝朓詩還/卭歌賦似史記司馬相如家徒四壁立與文君俱之臨)¶
(卭還卭盖用此事也又史記酈/食其家貧落魄無以為衣食業)¶
　　留别西河劉少府(唐時西河郡即/汾州屬河東道)¶
秋(一作/我)髪已種種所為竟無成閒傾魯壺酒笑對劉公¶
<pb:KR4c0014_WYG_015-11a>¶
榮謂我是方朔人間落㡬星白衣千萬乗何事去天庭¶
君亦不得意髙歌羡鴻冥世人若醯雞安可識梅生雖¶
為刀筆吏緬懷在赤城余亦如流萍隨波樂休明自有¶
兩少妾雙騎駿馬行東山春酒緑歸隠謝浮名(左傳予/髪如此)¶
(種種予奚能為杜預註種種短也世説王戎弱冠詣阮/籍時劉公榮在坐阮謂王曰偶有二斗美酒當與君共)¶
(飲彼公榮者無預焉二人交觴酬酢公榮遂不得一杯/而言語談戲三人無異或有問之者阮答曰勝公榮者)¶
(不得不與飲酒不如公榮者不可不與飲酒惟公榮可/不與飲酒初學記漢武帝内傳曰西王母使者至東方)¶
(朔死上以問使者對曰朔是木帝精為嵗星下㳺人中/以觀天下非陛下之臣法言鴻飛冥冥弋人何篡焉莊)¶
<pb:KR4c0014_WYG_015-11b>¶
(子其猶醯雞與郭象註醯雞者甕中之蠓蠛梅生謂梅/福福嘗為南昌尉故以比劉少府史記堯年少刀筆吏)¶
(耳正義曰古用簡札書有錯謬以刀削之故號曰刀筆/吏漢書蕭何曹參皆起秦刀筆吏顔師古註刀所以削)¶
(書也古者用簡牘故吏皆以刀筆自隨也洞天福地記/赤城洞周圍三百里名上玉清平之天在台州唐興縣)¶
(詳見七/巻註)¶
　　潁陽别元丹丘之淮陽(舊唐書載初元年析河南/伊闕嵩陽三縣置武臨縣)¶
　　(開元十五年改為潁陽𨽻河南/府淮陽郡即陳州也屬河南道)¶
吾將元夫子異姓為天倫本無軒裳契素以烟霞親甞¶
恨廹世網銘意俱未伸松柏雖寒苦羞逐桃李春悠悠¶
<pb:KR4c0014_WYG_015-12a>¶
市朝間玉顔日緇磷所共(當作/失)重山岳所得輕埃塵精¶
魄漸蕪穢漸老相憑因我有錦囊訣可以持君身當餐黄¶
金藥去為紫陽賓萬事難並立百年猶崇晨别爾東南¶
去悠悠多悲辛前志庶不易逺途期所遵已矣歸去來¶
白雲飛天津(韻㑹將與也穀梁傳兄弟天倫也范寗註/兄先弟後天之倫次陸機詩世&KR0224;嬰我身)¶
(古詩含意俱未伸漢武帝内傳帝見王母巾器中有一/巻書盛以紫錦之嚢帝問此書是仙靈方耶抱朴子仙)¶
(藥之上者丹砂次則黄金周氏冥通記第一紫陽左真/人治葛衍山周君第二紫陽右真人治嶓冢山王君崇)¶
(展猶詩所謂崇朝謂從旦至食時/也天津橋名在河南見二巻註)¶
<pb:KR4c0014_WYG_015-12b>¶
　　留别廣陵諸公(一作留别邯鄲故人淮唐時/廣陵郡即揚州也屬  南道)¶
憶昔作少年結交趙與燕金羈絡駿馬錦帶横龍泉寸¶
心無疑事所向非徒然晚節覺此疎獵精草太𤣥空名¶
束壯士薄俗棄髙賢中迴聖明顧揮翰凌雲烟騎虎不¶
敢下攀龍忽墮天還家守清真孤潔勵秋蟬煉丹費火¶
石採藥窮山川卧海不關人租税遼東田乗興忽復起¶
棹歌(繆本/作我)溪中船臨醉謝葛强山公欲倒鞭狂歌自此¶
别垂釣滄浪前(曹植詩白馬飾金羈龍泉劍名已見前/註謝靈運詩晚節值衆賢李周翰註晚)¶
<pb:KR4c0014_WYG_015-13a>¶
(節暮年也漢書揚雄傳時雄方草太𤣥有以自守泊如/也論衡揚子雲作太𤣥經造於助思極杳冥之深非庶)¶
(㡬之才不能成也蟬出自土壤升於髙木之上吟風飲/露不見其食故郭璞蟬贊蟲之精潔可貴惟蟬潛蜕棄)¶
(穢飲露恒鮮宋書或終身隠處不關人事謝朓詩言税/遼東田李善註魏志曰管寧聞公孫度令行海外遂至)¶
(於遼東皇甫謐髙士傳曰人或牛暴寧田者寧為牽牛/飼之其人大慙西京賦齊栧女引棹歌晉書山簡出鎮)¶
(襄陽優㳺卒嵗惟酒是耽諸習氏荆上豪族有佳園池/簡毎出游嬉多之池上置酒輒醉名之曰髙陽池時有)¶
(兒童歌曰山公出何許往至髙陽池日夕倒載歸酩酊/無所知時時能騎馬倒著白接羅舉鞭向葛彊何如并)¶
(州兒彊家在并/州簡愛將也)¶
　　廣陵贈别¶
<pb:KR4c0014_WYG_015-13b>¶
玉瓶沽美酒數里送君還繫馬垂楊下銜杯大道間天¶
邊看緑水海上見青山興罷各分袂何須醉别(蕭本作/别醉)¶
顔¶
　　感時留别從兄徐王延年(一作/平)從弟延陵(按舊唐/書延年)¶
　　(乃髙祖第十子徐王元禮之後元禮子茂茂子璀/璀之子則延年也開元二十六年封嗣徐王除員)¶
　　(外洗馬天寳初拔汗那王入朝延年將嫁女與之/為右相李林甫所奏貶文安郡别駕彭城長史坐)¶
　　(贜貶永嘉司士至徳/初為餘杭郡司馬卒)¶
天籟何參差噫然大塊吹𤣥元包(繆本/作苞)槖籥紫氣何逶¶
<pb:KR4c0014_WYG_015-14a>¶
迤(一作/融怡)七葉運皇化千齡光本支(繆本/作枝)仙風生指樹大¶
雅歌螽斯諸王若鸞虬肅穆列藩維哲兄錫茅土聖代¶
羅(繆本/作含)榮滋九卿領徐方七步繼陳思(莊子子綦曰汝/聞人籟而未聞)¶
(地籟汝聞地籟而未聞天籟夫子㳺曰敢問其方子綦/曰夫大塊噫氣其名為風是唯無作作則萬竅怒號通)¶
(典乾封元年追號老君為太上𤣥元皇帝老子天地之/間其猶槖籥乎史記索隠列異傳老子西㳺關令尹喜)¶
(望見其上有紫氣浮關老子果乗青牛而過説文逶迤/邪去貌唐自髙祖至肅宗凡七帝詩大雅文王孫子本)¶
(支百世毛傳曰本本宗也支支子也神仙傳老子之母/適至李樹下而生老子生而能言指李樹曰以此為我)¶
(姓詩國風螽斯羽詵詵兮宜爾子孫振振兮鄭箋曰凡/物有隂陽情慾者無不妬忌惟螽斯不爾各得受氣而)¶
<pb:KR4c0014_WYG_015-14b>¶
(生子故能詵詵然衆多后妃之徳如是則宜然也埤雅/螽斯蟲之不妬忌一母百子者也故詩以為子孫衆多)¶
(之况一名舂&KR0112;亦或謂之春箕草木疏云蝗類青色長/角長股股鳴者也或曰似蝗而小股黒有文五月中以)¶
(股相切作聲聞數步者是也江東謂之蚱蜢朱子集傳/螽斯一生九十九子詩紀蘇氏曰螽斯一生八十一子)¶
(數雖不同言其多子則均也説文虬龍子無角者爾雅/穆穆肅肅敬也詩大雅价人惟藩毛傳曰藩屏也後漢)¶
(書諸王封者受茅土歸以立社稷禮也獨斷天子太社/以五色土為壇皇子封為王者受天子之社土以所封)¶
(之方色東方受青南方受赤他如其方色苴以白茅授/之各以其所封方之色歸國以立社故謂之受茅土後)¶
(漢書陶謙傳是時徐方百姓殷盛榖食甚豐胡三省通/鑑註古語多謂州為方故八州八伯謂之方伯書曰惟)¶
(彼陶唐有此冀方詩曰徐方不庭是也世説文帝甞令/束阿王七步中作詩不成者行大法應聲便為詩曰煮)¶
<pb:KR4c0014_WYG_015-15a>¶
(豆持作羮漉枝以為汁萁在釡下然豆在釡中泣本是/同根生相煎何太急帝深有慚色東阿王即曹植也太)¶
(和三年徙封東阿王六年以陳四縣封為陳/王思者其謚也  噫音衣逶音威迤音夷)伊昔全盛¶
日雄豪動京師冠劔朝鳳闕樓船侍龍池鼔鐘出朱邸¶
金翠照丹墀君王一顧盼選色獻蛾眉列㦸十八年未¶
曾輒遷移大臣小喑嗚謫竄天南垂長沙不足舞貝錦¶
且成詩佐郡浙江西病閒絶趨(蕭本/作驅)馳階軒日苔蘚鳥¶
雀噪簷帷時乗平(蕭本/作小)肩輿出入畏人知北宅聊偃憩¶
歡愉恤惸嫠差言梁苑地烜赫耀旌旗(後漢書竇融傳/賞賜恩寵傾動)¶
<pb:KR4c0014_WYG_015-15b>¶
(京師史記建章宫其東則鳳闕髙二十餘丈索隠曰三/輔黄圖云武帝營建章起鳳闕髙二十五丈三輔故事)¶
(云北有圖闕髙二十丈上有銅鳳凰故曰鳳闕也唐六/典註興慶宫即今上潛龍舊宅也初上居此第其里名)¶
(協聖諱所居宅之東有舊井忽湧為小池周袤纔數尺/常有雲氣或見黄龍出其中至景龍中潛復出水其沼)¶
(寖廣時即連合為一未半嵗而里中人悉移居遂鴻洞/為龍池馬演繁露後世諸侯王及達官所居之屋皆飾)¶
(以朱故曰朱門又曰朱邸西京賦青瑣丹墀李善註漢/官典職曰以丹溙地故曰丹墀吕向註丹墀階也以丹)¶
(漆塗之太平御覧天子赤泥殿下曰丹墀唐制嗣王郡/王皆列棨㦸於門李涪刋誤凡㦸天子二十四諸侯十)¶
(通典天寳六年四月敕改儀制令嗣王郡王門十六㦸/後漢書郡處南垂不閑典訓潘岳西征賦厯敝邑之南)¶
(垂劉良註南垂南界也廣韻垂疆也漢書長沙定王發/以其母㣲無寵故王卑濕貧國應劭曰景帝後二年諸)¶
<pb:KR4c0014_WYG_015-16a>¶
(王來朝有詔更前稱夀歌舞定王但張袖小舉手左右/笑其拙上&KR0988;問之對曰臣國小地狹不足迴旋帝乃以)¶
(武陵零陵桂陽益焉詩小雅萋兮雙兮成是貝錦彼譖/人者亦已太甚大臣小喑鳴謫竄天南垂言其為李林)¶
(甫所奏而遭貶謫也彭城在南方故曰天南垂長沙不/足舞謂為長史不足展其才也貝錦且成詩謂又以贜)¶
(而貶永嘉也司馬為郡守之輔佐故曰佐郡餘杭郡即/杭州也其地在浙江之西世説謝中郎甞著白綸巾肩)¶
(輿徑至揚州南齊書豫章文獻王嶷自以地位隆重深/懐退素北宅舊有田園之美乃盛修理之漢書梁孝王)¶
(築東苑方三百餘里廣睢陽城七十里大治宫室為複/道自宫連屬於平臺三十餘里得賜天子旌旗從千乗)¶
(萬騎出稱警入言蹕擬於/天子  惸音窮嫠音離)兄弟八九人吳秦各分離大¶
賢達機兆豈獨慮安危小子謝麟閣雁行忝肩隨令弟¶
<pb:KR4c0014_WYG_015-16b>¶
字延陵鳳毛出天姿清英神仙骨芬馥茝蘭蕤夢得春¶
草句將非惠連誰深心紫河車與我特相宜金膏猶罔¶
象玉液尚磷緇伏枕寄賓館宛同清漳湄藥物多見饋¶
珍羞亦兼之誰道溟渤深猶言淺恩慈(歐陽建詩古人/達機兆策馬㳺)¶
(近關三輔黄圖麒麟閣蕭何造以藏秘書處賢才禮記/兄之齒雁行又曰五年以長則肩隨之世説王敬倫風)¶
(姿似父作侍中加授桓公公服從大門入桓公望之曰/大奴固自有鳳毛北齊書北平王貞武成第五子也沈)¶
(審寛恕帝常曰此兒得我鳳毛廣韻茝香草字林云靡/蕪别名説文蕤草木花垂貌謝靈運夢見其弟惠連遂)¶
(得池塘生春草之句大以為工詳見十一巻註紫河車/丹藥也詳見二巻註穆天子傳天子之珤玉果璿珠燭)¶
<pb:KR4c0014_WYG_015-17a>¶
(銀黄金之膏郭璞註金膏亦猶玉膏皆其精汋也張衡/思𤣥賦沛以罔象李善註罔象即彷象也楚詞吮玉液)¶
(兮止渴王逸註玉液瓊蘂之精氣劉楨詩予嬰沈痼疾/竄身清漳濱溟渤海也見七巻註  馥音伏茝音止)¶
鳴蟬㳺子意促織念歸期驕陽何火赫海水爍龍龜百¶
川盡凋枯舟檝閣中逵䇿馬揺(繆本/作採)凉月通宵出郊圻¶
(繆本/作岐)泣别目眷眷傷心步遲遲願言保明徳王室佇清¶
夷摻袂何所道援毫投此辭(爾雅翼蟋蟀似蝗而小正/黑有光澤一名蛬一名蜻)¶
(蛚一名促織以夏生秋初鳴其聲如急織故幽州謂之/促織其時正織之候故以戒婦功春秋説題辭曰趣織)¶
(為言趣織也織興事遽故趣織鳴女作兼又里語曰趣/織鳴嬾婦驚詩意言鳴蟬促織之候已動㳺子之意而)¶
<pb:KR4c0014_WYG_015-17b>¶
(念歸期矣因天旱水涸舟楫阻閣故策馬於凉月之下/乗夜而留别也春秋考郵異旱之為言悍也陽驕蹇所)¶
(致也説文赫大赤貌詩國風施於中逵毛萇傳逵九達/之道也謝朓詩停琴佇凉月滅燭聴歸鴻謝靈運詩旅)¶
(館眺郊岐楚辭九歎志蛩蛩而懐顧兮魂眷眷而獨逝/王逸註眷眷顧貌詩曰眷眷懷顧詩國風行道遲遲傅)¶
(咸詩王度日清夷劉良註夷平也詩國風遵大路兮摻/執子之袪兮毛傳曰摻&KR1158;也袪袂也鄭箋曰欲&KR1158;持其)¶
(袂而留之所檝音接與楫同/圻音畿摻  斬切衫上聲)¶
　　别儲邕之剡中(唐時江南東道有剡縣𨽻/越州㑹稽郡  剡音閃)¶
借問剡中道東南指越鄉舟從廣陵去水入㑹稽長竹¶
色溪下緑荷花鏡裏香辭君向天姥拂石卧秋霜(太平/御覧)¶
<pb:KR4c0014_WYG_015-18a>¶
(郡國志曰天姥山與括蒼山相連石壁上有刋字科斗/形髙不可識春月樵者聞簫鼔笳吹之聲括耳元嘉中)¶
(遣名畫寫狀於□扇即此山也施宿㑹稽志天姥山在/新昌縣東南五十里東接天台□頂峰西北聨沃州山)¶
(上有楓千餘丈□藏經/云沃洲天姥福地也)¶
　　留别金陵諸公¶
海水昔飛動三龍紛戰争鍾山危波瀾傾側駭奔鯨黄¶
旗一掃蕩割壤開吳京六代更霸王遺跡見都城(一作/遺都)¶
(見空/城)至今秦淮間禮樂秀羣英地扇鄒魯學詩騰顔謝¶
名五月金陵西祖余白下亭欲尋廬峰頂先繞漢水行¶
<pb:KR4c0014_WYG_015-18b>¶
香爐紫烟滅瀑布落太清若攀星辰去揮手緬含情(劇/秦)¶
(□新海水羣□李善註海水喻萬民羣飛言亂三龍蜀/吳魏也太平寰宇記蔣山在昇州上元縣東北十五里)¶
(周迴六十里面南顧東東逹青龍□門等山西臨青溪/□山南面有鍾浦水流下入秦淮北連雉亭山按輿地)¶
(志云蔣山古曰金陵山縣之名因此而立漢輿地圖名/鍾山吳大帝時有蔣子文發神騐於此封子文為蔣侯)¶
(改曰蔣山謝朓詩奔鯨自此曝顔延年詩襟衛徙吳京/吳京金陵也以吳人所都故曰吳京景定建康志古都)¶
(城按官苑記□大帝所築周迴二十里一十九步在淮/水北五里晉元帝過江不改其舊宋齊梁陳皆都之輿)¶
(地志曰晉琅邪王渡江鎮建業因吳舊都修而居之宋/齊而下宫室有因冇革而都城不改東南利便書曰孫)¶
(權雖據石頭以扼江險然其都邑則在建業歴代所謂/都城也東晉宋齊梁因之雖時有改築而其經畫皆吳)¶
<pb:KR4c0014_WYG_015-19a>¶
(之舊初學記孫盛晉陽秋曰秦始皇東逰望氣者云五/百年後金陵有天子氣於是始皇於方山掘流西入江)¶
(亦曰淮今在潤州江寧縣土俗號曰秦淮太平寰宇記/丹陽記云始皇鑿金陵方山其斷處為瀆即今淮水經)¶
(城中入大江是曰秦淮史記鄒魯濱邾泗猶有周公遺/風俗好儒備於禮漢書鄒魯守經學宋書顔延之與謝)¶
(靈運俱以詞采齊名自潘岳陸機之後文士莫及也江/左稱顔謝焉所著並傳於世鄭𤣥儀禮註將行而飲酒)¶
(曰祖蕭士□曰圖經白下亭在上元縣西北廬峰即廬/山也江西通志廬山在南康府治北二十里九江府城)¶
(南二十五里脈接衡陽由武功來古南障山也髙三千/三百六十丈或云七千三百六十丈凡有七重周迴五)¶
(百里山無主峰横潰四出嶤嶤嵺嵺各為尊髙不相拱/揖異於武當太岳諸名山出風降雨抱異懷靈道書稱)¶
(為第八洞天香爐峰在開先文殊寺後其形圓聳如爐/山南山北皆見峰上常出雲氣有似香烟故名太平寰)¶
<pb:KR4c0014_WYG_015-19b>¶
(宇記廬山瀑布在山東亦名白水源出髙峰挂流三/百許丈逺望如匹布故名瀑布劉琨詩揮手長相謝)¶
　　口號(口號即口占/也詳九巻註)¶
食出野田美酒臨逺水傾東流若未盡應見别離情¶
　　金陵酒肆留别¶
風吹(一作/白門)栁花滿(一作/酒)店香吳姬壓酒喚(許本作使/一本作勸)客¶
甞金陵子弟來相送欲行不行各盡觴請君試問(繆本/作問)¶
(取/)東流水别意與之誰短長(漁隠叢話詩眼云好句須/要好字如李太白詩吳姬)¶
(壓酒喚客甞見新酒初熟/江南風物之美工在壓字)¶
<pb:KR4c0014_WYG_015-20a>¶
　　金陵白下亭留别(楊齊賢曰白下亭/在今建康東門外)¶
驛亭三楊樹正當白下門吳烟暝長條漢水齧古根向¶
來送行處迴首阻笑言别後若見之為余一攀翻¶
　　别東林寺僧(一統志東林寺在廬山晉僧□逺與/同門慧永居西林學徒日衆别居林)¶
　　(之東謝靈運/為鑿池種蓮)¶
東林送客處月出白猿啼笑别廬山逺何煩過虎溪(楊/齊)¶
(賢曰廬山在江州南三十里東林西林二寺在山之南/五里許小嶺可到兩寺相鄰規制廣袤若一大縣水石)¶
(深怪古跡無窮東林是逺法師所居三門内有小渠名/虎谿逺師送客未嘗過谿西林是永法師所居規制稍)¶
<pb:KR4c0014_WYG_015-20b>¶
(不及東林蓮社髙賢傳逺法師居東林其處流泉匝寺/下入於谿每送客過此輒有虎號鳴因名虎谿後送客)¶
(木嘗過獨陶淵明陸静修至語道契合/不覺過谿因相與大笑世傳為三笑圖)¶
　　竄夜郎於烏江留别宗十六璟(唐淮南道有烏江/縣𨽻和州歴陽郡)¶
　　(按潯陽記載九江之名一曰烏白江三曰烏江張/須元縁江圖載九江之名四曰烏土江六曰白烏)¶
　　(江太平寰宇記引潯陽記云九江在潯陽去州五/里名曰烏江是大禹所疏知此詩所謂烏江者指)¶
　　(潯陽江耳非和州之烏江縣也胡震亨曰舊註以/太白娶許相圉師女謂詩題别宗十六為誤今按)¶
　　(詩中斬鰲翼媧皇三入鳳凰池是言相武后又是/入相三次者而圉師為髙宗相又只入相一次與)¶
　　(此不合此正是宗楚客耳安得謂贈别其後人為/誤哉白凡四娶始娶許終娶宗皆相門女見魏顥)¶
<pb:KR4c0014_WYG_015-21a>¶
　　(白集序中舊註/失考往往如是)¶
君家全盛日台鼎何陸離斬鼇翼媧皇鍊石補天維一¶
迴日月顧三入鳳凰池失勢青門旁種瓜復㡬時猶㑹¶
衆(繆本/作舊)賓客三千光路岐皇恩雪憤懣松柏含榮滋我¶
非東牀人令姊忝齊眉浪跡未出世空名動京師適遭¶
雲羅解翻謫(一作/遣)夜郎悲拙妻莫邪劍及此二龍隨慙¶
君湍波苦千里逺從之白帝曉猿斷黄牛過客遲遥瞻¶
明月峽西去益相思(晉書三台六星三公之位也在人/曰三公在天曰三台漢書鼎三足)¶
<pb:KR4c0014_WYG_015-21b>¶
(三公象初學記環濟要畧曰三公者象鼎三足共承其/上也後漢書位登台鼎楚辭長余佩之陸離許慎云陸)¶
(離美好貌淮南子往古之時四極廢九州裂天不兼覆/地不兼載於是女媧鍊五色石以補蒼天斷鰲足以立)¶
(四極髙誘註三皇時天不足西北故補之師説如此鰲/大龜天廢頓以鰲足柱之楚辭曰鰲戴山抃其何以安)¶
(之是也宋玉大言賦壯士憤兮絶天維晉書荀朂守尚/書令朂久在中書專管機事及失之甚惘惘悵悵或有)¶
(賀之者朂曰奪我鳳凰池諸君賀我耶三輔黄圖廣陵/人邵平為秦東陵侯秦破為布衣種𤓰青門外世説郗)¶
(太傅在京口遣門生與王丞相書求女壻丞相語郗信/君往東廂任意選之門生歸白郗曰王家諸郎亦皆可)¶
(佳聞來覓壻咸自矜持惟有一郎在東牀上坦腹卧如/不聞郗公曰此正好訪之乃是逸少因嫁女與焉後漢)¶
(書梁鴻每歸妻為具食不敢於鴻前仰視舉業齊眉江/淹詩曠哉宇宙恵雲羅更四陳吳越春秋干將者吳人)¶
<pb:KR4c0014_WYG_015-22a>¶
(也與歐冶子同師俱能為劍闔閭使作二枚一曰干將/一曰莫耶莫耶干將之妻也干將作劍采五山之鐡精)¶
(六合之金英候天伺地隂陽同光百神臨觀天氣下降/而金鐵之精不銷淪流於是干將不知其由莫耶曰子)¶
(以善為劍聞於王使子作劍三月不成其有意乎干將/曰吾不知其理也莫耶曰神物之化須人而成今夫子)¶
(作劍得無得其人而後成乎干將曰昔吾師作冶金鐵/之類不銷夫妻俱入冶爐中然後成物至今後世即山)¶
(作冶麻絰葌服然後敢鑄金於山今吾作劍不變化者/其若斯耶莫耶曰師知鑠身以成物吾何難哉於是干)¶
(將妻乃㫁髪剪爪投於爐中使童男童女三百人鼓槖/裝炭金鐵乃濡遂以成劍陽曰干將隂曰莫耶陽作龜)¶
(文隂作漫理一統志白帝山在四川䕫州府城東五里/峽中視之孤特甚峭北緣馬嶺接赤甲山公孫述據蜀)¶
(殿前井中常有白龍出因稱白帝山亦以名水經江水/又東徑黄牛山酈道元註下有灘名黄牛灘南岸重嶺)¶
<pb:KR4c0014_WYG_015-22b>¶
(疊起最外髙崖間有石如人負刀牽牛人黒牛黄成就/分明既人跡所絶莫得究焉此巖既髙加以江湍紆迴)¶
(雖途徑信宿猶望見此物故行者謡曰朝發黄牛暮宿/黄牛水路迂深迴望如一矣太平寰宇記黄牛山在南)¶
(鄭縣西南五十里山有石黄色逺望如牛故曰黄牛山/山下有黄牛川十道記云黄牛川有再熟之稻土人重)¶
(之太平御覧李&KR0574;益州記曰明月峽在巴縣東峽前南/岸壁髙四十丈其壁有圓孔形如滿月因以為名楊齊)¶
(賢曰白帝城𨽻䕫州黄牛峽𨽻峽州明月峽𨽻渝州人/𤦺按唐書宗楚客本傳及宰相表楚客字叔敖蒲州)¶
(武后從姊子長六尺八寸明晳美鬚髯進士及第累遷/户部侍郎坐贜流嶺外嵗餘得還神功元年六月由尚)¶
(方少監檢校夏官侍郎同鳳閣鸞臺平章事聖厯元年/正月罷為文昌左丞為武懿宗所劾貶播州司馬稍為)¶
(豫州長史遷少府少監岐陜二州刺史長安四年三月/復以夏官侍郎同鳳□鸞臺平章事七月坐事貶原州)¶
<pb:KR4c0014_WYG_015-23a>¶
(都督神龍初為太僕卿武三思引為兵部尚書景龍元/年九月同中書門下三品韋后安樂公親賴之尋遷中)¶
(書令韋氏敗與誅傳又言其冒於權利外附韋氏内蓄/逆謀故卒以敗其行跡若此乃太白有斬鰲翼媧皇鍊)¶
(石補天維之褒誅後亦未聞放罪之辭贈葬之典乃太/白有皇恩雪憤懣松柏含榮滋之美在詩人固多溢頌)¶
(之辭又為親者諱不得不然若深叙情親少序/家勢更為得體矣  媧音戈懣草本切門上聲)¶
　　留别龔處士¶
龔子棲閒地都無人世喧栁深陶令宅竹暗辟彊園我¶
去黄牛峽遥愁白帝猿贈君巻施草心斷竟何言(陶淵/明宅)¶
(邉有五栁樹甞為彭澤令詳見前註世説王子猷自㑹/稽經吳門聞顧辟彊有名園劉孝標註顧氏譜曰辟彊)¶
<pb:KR4c0014_WYG_015-23b>¶
(吳郡人歴郡功曹平北參軍范成大吳郡志辟彊園自/東晉以來傳之池館林泉之勝號吳中第一辟彊姓顧)¶
(氏晉唐人題咏甚多陸羽詩云辟彊舊林園怪石紛相/向陸龜䝉云吳之辟彊園在昔勝㮣敵皮日休云更葺)¶
(園中景應為顧辟彊本朝張伯玉云于公門館辟彊園/放蕩襟懐水石間今莫知遺跡所在考龜䝉之詩則在)¶
(唐為任晦園亭今任園亦不可考矣唐詩紀事吳門有/辟彊園按陸龜䝉詩吳之辟彊園在昔勝槩敵前聞富)¶
(修竹後説紛怪石張南史詩深竹閒園暗辟彊益其地/饒修竹多怪石往往見於題咏黄牛白帝已見前首註)¶
(爾雅巻施草拔心不死邢昺疏巻施草一名宿葬拔其/心亦不死也按離騷云朝搴毗之木蘭兮夕&KR1158;中洲之)¶
(宿葬王逸云草冬生不/死者楚人名之曰宿葬)¶
　　贈别鄭判官¶
<pb:KR4c0014_WYG_015-24a>¶
竄逐勿復哀慙君問寒灰浮雲本無(繆本作/無本)意吹落章¶
華臺逺别淚空盡長愁心已摧二(蕭本/作三)年吟澤畔顦顇¶
㡬時迴(通典春秋時楚章華臺在復州監利城内方輿/勝覧江陵府有章華臺杜預云在今南郡華容)¶
(城中華容即今監利楚辭卜居云屈原既放三年不得/復見漁父云屈原既放㳺於江潭行吟澤畔顔色顦顇)¶
(形容/枯槁)¶
　　黄鶴樓送孟浩然之廣陵¶
故人西辭黄鶴樓烟花三月下揚州孤帆逺影(一作/映)碧¶
山(蕭本/作空)盡唯見長江天際流(楊齊賢曰黄鶴樓以黄鶴/山而名在鄂州通典廣陵)¶
<pb:KR4c0014_WYG_015-24b>¶
(郡今之揚州陸放翁入蜀記太白登黄鶴樓送孟浩然/詩云征帆逺映碧山盡唯見長江天際流葢帆檣映逺)¶
(山尤可觀非江/行久不能知也)¶
　　將遊衡岳過漢陽雙松亭留别族弟浮屠談皓(通/鑑)¶
　　(地理通釋衡岳在潭州衡山縣西三十里衡州衡/陽縣北七十里有五峰曰紫葢天柱芙蓉石&KR0338;祝)¶
　　(融一統志雙松亭在湖廣漢陽府秋興亭東冊府/元龜浮屠正號曰佛陀其聲相近皆西方言華言)¶
　　(譯之則/謂浄覺)¶
秦欺趙氏璧却入邯鄲宫本是楚家玉還來荆山中符¶
彩照(蕭本作/丹彩瀉)滄溟清(繆本/作精)輝凌白虹青蠅一相㸃流落¶
<pb:KR4c0014_WYG_015-25a>¶
此時同卓絶道門秀談𤣥乃支公延羅結幽居剪竹繞¶
芳叢凉花拂户牖天籟(一作/樂)鳴虛空憶我初來時蒲萄¶
開景風今兹大火落秋葉黄梧桐水色夢沅湘長沙去¶
何窮寄書訪衡嶠但與南飛鴻(史記趙惠文王時得楚/和氏璧秦昭王聞之遺)¶
(趙王書願以十五城易璧趙王遣藺相如奉璧西入秦/秦王坐章臺見相如相如奉璧奏秦王秦王大喜傳以)¶
(示美人及左右相如視秦王無意償趙城乃前曰璧有/瑕請指示王王授璧相如因持璧却立椅柱怒髪上冲)¶
(冠謂秦王曰臣觀大王無意償趙王城邑故臣復取璧/大王必欲急臣臣頭與璧俱碎於柱矣秦王恐其破璧)¶
(乃辭謝召有司按圖指從此以往十五都予趙相如度/秦王特以詐佯為予趙城實不可得乃謂秦王曰趙王)¶
<pb:KR4c0014_WYG_015-25b>¶
(送璧時齋戒五日今大王亦宜齋戒五日秦王遂許齋/五日相如乃使其從者衣褐懷璧從徑道亡歸趙秦王)¶
(曰今殺相如終不能得璧也而絶秦趙之歡卒廷見相/如□禮而歸之楚人卞和得玉璞於荆山兩獻楚王兩)¶
(刖其足見四巻註禮記氣如白虹天也孔穎達正義云/白虹謂天之白氣言玉之白氣似天白氣也陳子昻詩)¶
(靑蠅一相㸃白璧遂成寃埤雅青蠅糞尤能敗物雖玉/猶不免所謂蠅糞㸃玉是也三國志管寧徳行車絶海)¶
(内無偶太平廣記支遁字道林本姓關氏陳留人或云/河内林慮人年二十五出家每至講肄善標宗㑹而章)¶
(句或有所遺時為守文者所陋謝安聞而喜之曰此乃/古人之相馬也略其𤣥黄而取其駿逸於時殷浩王羲)¶
(之等並一代名流皆著塵外之狎鮑照詩延蘿倚峰壁/吳均詩剪竹制山扉莊子汝聞地籟而未聞天籟天籟)¶
(乃虚空之際自然音響易緯通卦騐夏至景風至大火/心星也落猶下也心星於夏月昏時當南方之位入秋)¶
<pb:KR4c0014_WYG_015-26a>¶
(則下而西流矣漢書□九疑浮沅湘顔師古註沅水出/牂牁湘水出零陵二水皆入江一統志湘江至沅州與)¶
(沅水合曰沅湘古長沙郡秦始皇置在古荆州之域唐/時之長沙已陵衡陽零陵江華桂陽邵陽連山八郡皆)¶
(其地也衡山及沅湘二水俱在境中蕭琛詩相思/將安寄悵望南飛鴻  嶠音轎沅音元又音阮)¶
　　留别賈舍人至二首(賈至見十/一巻註)¶
大梁白雲起飄颻來南洲徘徊蒼梧野十見羅浮秋鼇¶
抃(蕭本/作挾)山海傾四溟揚洪流意欲託孤鳳(世本作/雁誤)從之¶
摩天逰鳳苦道路難翺翔還崑丘不肯銜我去哀鳴慙¶
不留(一作/周)逺客謝主人明珠難暗投拂拭倚天劍西登¶
<pb:KR4c0014_WYG_015-26b>¶
岳陽樓長嘯萬里風掃清胷中憂誰念劉越石化為繞¶
指柔(歸藏啟筮有白雲出自蒼梧入於大梁山海經南/方蒼梧之丘蒼梧之淵其中有九疑山舜之所葬)¶
(在長沙零陵界中郭璞註山左零陵營道縣南其山九/谿皆相似故云九疑古者總名其地為蒼梧也葢古所)¶
(稱蒼梧之野其地甚廣凡九疑山前後數百里粤西湖/南之地兼跨而有之若漢之所置蒼梧郡視古之蒼梧)¶
(野為狹唐之所置蒼梧郡視漢之蒼梧郡則又狹皆祇/在粤西一隅而長沙零陵非其所統矣或者據史記本)¶
(紀舜崩於蒼梧之野葬於江南九疑是為零陵因崩葬/各紀其地疑蒼梧九疑不在一處者非也舜葬於蒼梧)¶
(之野蓋□&KR0211;先已記之矣名山志羅浮山在廣東増城/博羅二縣之境本二山也在西者為羅山在東者為浮)¶
(山二山合體故總稱羅浮舊記曰山髙三千六百丈周/圍二百七十七里舊説浮山從㑹稽來博於羅山故又)¶
<pb:KR4c0014_WYG_015-27a>¶
(稱博羅今羅浮山上獨有東方草木或云浮山乃蓬莱/之一島堯時洪水浮至依羅山而止焉二山㫁處有石)¶
(磴相聨接狀如橋梁號曰鐡橋竒禽靈卉不可勝紀楚/辭鰲戴山抃王逸註鰲大龜也擊手曰抃列仙傳曰有)¶
(巨靈之鰲背負蓬萊之山而抃滄海之中爾雅翼天問/曰鰲戴山抃何以安之抃者兩手相擊也言鰲以首戴)¶
(山儻用前兩手相擊則山上之仙聖何以安乎張衡思/𤣥賦登蓬萊而容與兮鰲雖抃而不傾吕延濟註言巨)¶
(鰲浮蓬萊山雖抃擊而不傾側太白引此葢以喻禄山/之亂也張協詩兩足洒四溟李善註四溟四海也王□)¶
(詩鸛鵠摩天㳺邢昺爾雅疏崑崙山記云崑崙山一名/崑丘史記明月之珠夜光之璧以暗投人於道路人無)¶
(不按劔相眄者何則無因而至前也王褒詩白璧求善/價明珠難暗投宋玉大言賦長劍耿耿倚天外岳陽風)¶
(土記岳陽樓城西門樓也下瞰洞庭景物寛濶唐開元/四年中書令張説除守此州每與才士登樓賦詩自爾)¶
<pb:KR4c0014_WYG_015-27b>¶
(名著劉越石詩何意百鍊剛化為繞指柔吕延濟註百/錬之鐡堅剛而今可繞指自喻今破敗而至柔弱也)¶
(𤦺按賈之謫在岳陽去羅浮甚逺而太白行跡亦未嘗/至廣惠□何云徘徊蒼梧野十見羅浮秋䢸又太白旅)¶
(寓岳州約計只一二年而賈之謫在至徳中召還故官/在寳應初約計首尾亦不至十年之久所云十見更指)¶
(何人耶恐是他人之作而誤/入集中者否則筆字之訛歟)¶
　　其二¶
秋風吹胡霜凋此簷下芳折芳怨嵗晚離别悽以傷謬¶
攀青瑣賢延我於此堂君為長沙客我獨之夜郎勸此¶
一杯酒豈唯道路長割珠兩分贈寸心貴(蕭本/作久)不忘何¶
<pb:KR4c0014_WYG_015-28a>¶
必兒女仁相看淚成行(劉昭後漢書補宫閤簿青瑣門/在南宫衛瓘註吳都賦曰青瑣)¶
(户邊青鏤也一曰天子門内有楣格再重襄青畫曰瑣/章懷太子後漢書註青瑣謂刻為瑣文而以青飾之也)¶
(西京賦青瑣丹墀吕向註青瑣忩也以青飾之吳都賦/青瑣丹楹劉淵林註瑣户内邊以青畫為瑣文吕延濟)¶
(註靑瑣門忩欒刻為瑣文染以青色/割珠事無考曹植詩無乃兒女仁)¶
　　渡荆門送别(通典荆門山後漢岑彭破田戎於此/公孫述又遣將任滿拒吳漢作浮橋)¶
　　(處在今峽州宜都縣西北五十里水經云江水東/楚荆門虎牙之間荆門山在南上合下開若門虎)¶
　　(牙山在北石壁危江間有白文類牙故/以為名荆門虎牙二山即楚之西塞)¶
渡逺荆門外來從楚國遊山隨平野盡江入大荒流月¶
<pb:KR4c0014_WYG_015-28b>¶
下飛天鏡雲生結海樓仍憐(許本/作連)故鄉水萬里送行舟¶
(楊齊賢曰荆門軍有山名荆門蜀之諸山至此不復見/矣史記海旁蜃氣象樓臺國史補海上居人時見飛樓)¶
(如締構之狀甚壯麗白丁龍友曰胡元瑞謂山隨平野/盡江入大荒流此太  壯語也子美詩星隨平野闊江)¶
(入大荒流二語骨力過之予謂李是晝景杜是/夜景李是行舟暫視杜是停舟細觀未可槩論)¶
　　聞李太尉大舉秦兵百萬出征東南懦夫請纓冀¶
　　申一割之用半道病還留别金陵崔侍御十九韻¶
　　(通鑑上元二年五月以李光弼為河南副元帥太/尉兼侍中都統河南准南東西山南東荆南江南)¶
　　(西浙江東西八道行營節度出鎮臨淮漢書遣終/軍使南越説其王欲令入朝比内諸侯軍自請願)¶
<pb:KR4c0014_WYG_015-29a>¶
　　(受長纓必羈南越王而致之闕下軍遂往説越王/越王聴許請舉國内屬後漢書班超曰昔魏絳列)¶
　　(國大夫尚能和輯諸戎況臣奉大/漢之威而無鉛刀一割之用乎)¶
秦出天下兵蹴踏燕趙傾黄河飲馬竭赤羽連天明太¶
尉杖旄鉞雲騎(繆本/作旗)繞彭城三軍受號令千里肅雷霆¶
函谷絶飛鳥武關擁連營意在斬巨鼇何論鱠長鯨(一/作)¶
(鯢與/鯨)恨無左車畧多愧魯連生拂劔照嚴霜彫戈鬘(當/作)¶
(縵/)胡纓願雪㑹稽恥將期報恩榮半道謝病還無因(一/作)¶
(由/)東南征亞夫未見顧劇孟阻先行天奪壯士心長吁¶
<pb:KR4c0014_WYG_015-29b>¶
别吳京金陵遇太守倒屣欣(一作/相)逢迎羣公咸祖餞四¶
座羅朝英初發臨滄觀醉栖征虜亭舊國見秋月長江¶
流寒聲帝車(一作/居誤)信迴轉河漢復縱(繆本作/縱復)横孤鳳向¶
西海飛鴻辭北溟因之出寥廓揮手謝公卿(家語由願/得白羽若)¶
(月赤羽若日史記師尚父左杖黄鉞右把白旄以誓謝/靈運詩雲騎亂漢南吕向註雲騎言多如雲也唐之彭)¶
(城郡即徐州也𨽻河南道舊唐書李光弼拜太尉充河/南淮南山南東道荆南等副元帥侍中如故出鎮臨淮)¶
(史朝義乗邙山之勝冦申光等十三州自領精騎圍李/岑於宋州將士皆懼請南保揚州光弼徑赴徐州以鎮)¶
(之遣田神功擊敗之浙東賊首袁晁攻剽郡縣浙東大/亂光弼分兵除討尅定江左人心乃安光弼未至河南)¶
<pb:KR4c0014_WYG_015-30a>¶
(也田神功平劉展後□□於揚府尚衡殷仲卿相攻於/兖鄆來瑱旅距於襄陽朝廷患之及光弼輕騎至徐州)¶
(史朝義退走神功遽歸河南尚□殷仲郷來瑱皆懼其/威名相繼赴闕又云光弼御軍嚴肅天下服其威名每)¶
(申號令諸將不敢仰視元和郡縣志函谷故城在陜州/靈寳縣南十里秦函關城漢𢎞農縣也西征記曰函谷)¶
(關城路在谷中深險如函故以為名其中劣通行路東/西四十里絶岸壁立巖上柏林隂映谷中殆不見日關)¶
(去長安四百里日入則閉雞鳴則開秦法也東自殽山/西至潼津通名函谷號曰天險所謂秦得百二也史記)¶
(集解應劭曰武關秦南□通南陽文穎曰武關在析西/百七十里𢎞襄界太平寰宇記武關在商州商洛縣東)¶
(南九十里春秋時少習也左氏傳曰將通於少習以聴/命註少習商縣武關是也三國志樹柵連營七百餘里)¶
(史記趙王成安君陳餘聞漢且襲之也聚兵井陘口號/稱二十萬廣武君李左車説成安君曰願足下&KR1421;臣竒)¶
<pb:KR4c0014_WYG_015-30b>¶
(兵三萬人從間路絶其輜重足下深溝髙壘堅營勿與/戰不至二十日而兩將之頭可致於戲下成安君不聴)¶
(韓信引兵出井陘口斬成安君泜水上禽趙王歇信乃/令軍中毋殺廣武君有能生得者購千金於是有縳廣)¶
(武君而致戲下者信乃解其縳東鄉坐西鄉對師事之/魯連事見二巻註圖語穆公横雕戈出見使者韋昭註)¶
(雕鏤也戈㦸也莊子説劔篇垂冠縵胡之纓司馬彪曰/縵胡之纓謂粗纓無文理也㑹稽恥見十巻註亞夫劇)¶
(孟事見三巻註楊齊賢曰吳京建康也十六國春秋宋/繇每聞儒士在門常倒屣出迎停寢政事引談經籍漢)¶
(書丞相為祖道顔師古註祖者送行之祭因宴飲焉左/傳鄭六卿餞宣子於郊杜預註餞送行飲酒也太平寰)¶
(宇記臨滄觀在勞勞山上有亭七間名曰新亭吳所築/宋改為臨滄觀周顗與王導等當春日登之㑹宴顗曰)¶
(風景不殊舉目有江山之異即此處也謂之勞勞亭古/送别之所胡三省曰臨滄觀在江寜縣南十五里世説)¶
<pb:KR4c0014_WYG_015-31a>¶
(註丹陽記曰征虜亭太安中征虜將軍謝石立此亭因/以為名胡三省通鑑註征虜亭在方山南自𤣥武湖頭)¶
(大路北出至征虜亭史記斗為帝車運於中央臨制四/方晉書斗為帝車取乎運動之義也魏文帝詩天漢迴)¶
(西流三五正縱横漢書焦明已翔於/寥□顔師古註寥廓天上寛廣之處)¶
　　别韋少府¶
西出蒼龍門南登白鹿原欲尋商(一作/南)山皓猶戀漢皇¶
恩水國逺行邁仙經深討論洗心句溪(蕭本作/向秋)月清耳¶
敬亭猿築室在人境閉關無世諠多君枉髙駕贈我以¶
㣲言交乃意氣合道因風雅存别離有相思瑶瑟與金¶
<pb:KR4c0014_WYG_015-31b>¶
樽(史記集解關中記曰東有蒼龍闕北有𤣥武闕吳均/詩已蔽蒼龍門元和郡縣志白鹿原在京兆府萬年)¶
(縣東二十里亦謂之霸上漢文帝葬其上謂之霸陵王/仲宣詩曰南登霸陵岸回首望長安即此也太平寰宇)¶
(記白鹿原在藍田縣西六里按三秦記云周平王東遷/之後有白鹿㳺此原是以得名長安志白鹿原在萬年)¶
(縣東南二十里自藍田縣界至滻水川盡東西一十五/里南接終南北至灞川盡南北一十里亦謂之灞上雍)¶
(録白鹿原者自南山分支而下行乎藍田縣以及漢城/之東古志云原接南山西北入萬年界抵滻水其東西)¶
(可十五里南北可二十里也商山四皓見四巻註江南/通志句溪在寧國府城東五里溪流迴曲形如句字源)¶
(出籠叢天目諸山東北流二百餘里合衆流入江李白/詩洗心句溪月葢謂其清也隋書宣城郡宣城縣有敬)¶
(亭山陶潛詩結廬在人境而無車馬喧章懷太子後漢/書註多重也漢書仲尼沒而㣲言絶江淹詩瑤瑟詎能)¶
<pb:KR4c0014_WYG_015-32a>¶
(闕/)¶
　　南陵别兒童入京(一作/古意)¶
白酒新(一作/初)熟山中歸黄雞啄黍秋正肥呼童烹雞酌¶
白酒兒女嬉(繆本/作歌)笑牽人衣髙歌取醉欲自慰起舞落¶
日争光輝逰説萬乗苦不早著鞭跨馬涉逺道㑹稽愚¶
婦輕買臣余亦辭家西(一作/方)入秦仰天大笑出門去我¶
輩豈是蓬蒿人(陶潛詩歸去來山中山中酒應熟詩小/雅無啄我黍漢書朱買臣家貧好讀書)¶
(不治産業常刈薪樵賣以給食擔束薪行且誦書其妻/亦負擔相隨數止買臣毋歌謳道中買臣愈益疾歌妻)¶
<pb:KR4c0014_WYG_015-32b>¶
(羞之求去買臣笑曰我年五十當富貴今已四十餘矣/汝苦日久待我富貴報汝功妻恚怒曰如公等終餓死)¶
(溝中耳何能富貴買臣不能留即聴/去史記淳于髠仰天大笑冠纓索絶)¶
　　别山僧¶
何處名僧到水西乗舟(一作/杯)弄月宿涇溪平明别我上¶
山去手携金䇿踏雲梯騰身轉覺三天近舉足迴看萬¶
嶺低謔浪肯居支遁下風流還與逺公齊此度别離何¶
日見相思一夜暝猿啼(江南通志水西山在寧國府涇/縣西五里林壑邃密下臨涇溪)¶
(舊建寳勝崇慶白雲三寺浮屠對峙樓間參差碧山浮/烟咫尺萬狀晉葛洪劉遺民唐李白杜牧之皆常㳺憩)¶
<pb:KR4c0014_WYG_015-33a>¶
(於此寳勝寺即水西寺白雲寺即水西首寺崇慶寺即/天宫水西寺也涇溪在涇縣西南一里下流至蕪湖入)¶
(江孫綽天台山賦振金䇿之鈴鈴李善註金䇿錫杖也/雲梯謂山中磴道梯之而上如入雲中故曰雲梯法苑)¶
(珠林沙門支遁字道林陳留人也神宇雋發為老釋風/流之宗神僧傳釋慧逺本姓賈氏雁門樓煩人也少為)¶
(諸生博綜六經尤善老莊性度𢎞偉風鑑朗拔雖宿儒/英逹莫不服其深致後聞沙門釋道安講波若經豁然)¶
(而悟投簪落□委命受業既入乎道厲然不羣常欲總/攝綱維以大法為己任  唐詩品彚云七言排律唐人)¶
(不多見如太白别仙僧髙適宿田家等作/雖聨對精密而律調未純終是古詩體段)¶
　　贈别王山人歸布山¶
王子析道論㣲言破秋毫還歸布山隠興入天雲髙爾¶
<pb:KR4c0014_WYG_015-33b>¶
去安可遲瑶草恐衰歇我心亦懷歸屢夢松上月(許本/作衣)¶
傲然遂獨往長嘯開巖扉林壑久已蕪石道生薔薇願¶
言弄笙鶴嵗晚來相依(三國志註管輅别傳曰何尚書/神明精㣲言皆巧妙巧妙之至)¶
(殆破秋毫孫綽太尉庾亮碑㣲言散於/秋毫𤣥風暢乎徳音詩小雅豈不懷歸)¶
　　江夏别宋之悌¶
楚水清若空遥將碧海通人分千里外興在一杯中谷¶
鳥吟晴日江猿嘯晚風平生不下淚於此泣無窮(劉/楨)¶
(詩烟峯晦如晝寒水清若空陸放翁入蜀記自鸚鵡洲/以南為漢水水色澄澈可鑑太白云楚水清若空葢言)¶
<pb:KR4c0014_WYG_015-34a>¶
(此/也)¶
　¶
　¶
　¶
　¶
　¶
　¶
　¶
<pb:KR4c0014_WYG_015-34b>¶
　¶
　¶
　¶
　¶
　¶
　¶
　¶
　李太白集注巻十五¶
