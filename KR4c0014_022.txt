# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.179405
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十二
<pb:KR4c0014_WYG_022-1a>¶
欽定四庫全書¶
　李太白集注巻二十二¶
　　　　　　　　　　　　錢塘　王𤦺　撰¶
　古近體詩共五十八首¶
　　安州應城玉女湯作(舊註荆州記云嘗有玉女乘/車投此泉  元和郡縣志淮)¶
　　(南道安州有應城縣東北至州八十里藝文類聚/盛𢎞之荆州記曰新陽縣惠澤中有温泉冬月未)¶
　　(至數里遥望白氣浮蒸如烟上下采映狀若綺疏/又有車輪雙轅形世傳昔有玉女乗車自投此泉)¶
　　(今人時見女子姿儀光麗徃來倐忽一統志玉女/泉在湖廣德安府應城縣西五十五里其泉熱沸)¶
<pb:KR4c0014_WYG_022-1b>¶
　　(野老相傳玉/女煉丹之地)¶
神女殁幽境湯池流大川隂陽結炎炭造化開靈泉地¶
底爍朱火沙旁歊素烟沸珠躍明(繆本/作晴)月皎鏡涵空天¶
氣浮蘭芳滿色漲桃花然精覽萬殊入潛行七澤連愈¶
疾功莫尚變盈道乃全濯纓掬(蕭本作/濯濯氣)清泚晞髪㺯潺¶
湲㪚下楚王國分澆宋玉田可以奉廵幸奈何隔窮偏¶
獨随朝宗水赴海輸微涓(賈誼鵩賦天地為鑪兮造化/為工隂陽為炭兮萬物為銅)¶
(古詩朱火然其中青烟颺其間説文歊氣出貌沈約詩/洞徹随清淺皎鏡無冬春吕向註皎鏡清明如鏡也淮)¶
<pb:KR4c0014_WYG_022-2a>¶
(南子承天地之和形萬物之殊子虚賦楚有七澤水經/註温泉能瘥百病周易地道變盈而流謙楚辭滄浪之)¶
(水清兮可以濯吾纓謝眺詩寒流自清泚説文泚清也/楚辭與汝沐兮咸池晞汝髪兮陽之阿王逸註晞乾也)¶
(謝靈運詩且申獨狌意乗月弄潺湲宋玉小言賦楚襄/王登陽雲之臺令諸大夫景差唐勒宋玉等曰有能為)¶
(小言賦者賜之雲夢之田宋玉曰無内之中微物潛生/比之無象言之無名云云王曰善賜以雲夢之田禹貢)¶
(江海朝宗於海孔安國傳二水入海有似於朝百川以/海為宗宗尊也孔頴達正義周禮大宗伯諸侯見天子)¶
(之禮春見曰朝夏見曰宗鄭云朝猶朝也欲其來之早/也宗尊也欲其尊王也朝宗是人事之名水無性識非)¶
(有此義以海大而江漢小以小就大似諸侯歸於天子/假人事而言之也張正見詩康衢飛駛羽大海滴微涓)¶
(蕭士贇曰寄興謂士不幸居於僻逺之鄉雖抱王佐之/才而無由自達身在江湖心存魏闕而已悲夫  爍音)¶
<pb:KR4c0014_WYG_022-2b>¶
(鑠歊/音囂)¶
　　之廣陵宿常二南郭幽居(蕭本作南顧壮居誤唐/廣陵郡名卽揚州也)¶
　　(時𨽻淮/南道)¶
綠水接柴門有如桃花源忘憂或假草滿院羅叢萱暝¶
色湖上來微雨飛南軒故人宿茅宇夕鳥棲(繆本/作歸)楊園¶
還惜詩酒别深為江海言明朝廣陵道獨憶此傾樽(桃/花)¶
(源見二巻註述異記萱草一名紫萱又呼為忘憂草呉/中書生呼為療愁草稽中㪚飬生論云萱草忘憂詩小)¶
(雅楊園之道毛/傳曰楊園園名)¶
<pb:KR4c0014_WYG_022-3a>¶
　　夜下征虜亭(景定建康志征虜亭在/石頭塢東晉太元中創)¶
船下廣陵去月明征虜亭山花如綉頰江(蕭本/作紅)火似流¶
螢¶
　　下途歸石門舊居(題下似缺别人字縣按太平府/志横望山在當塗  東六十里)¶
　　(春秋楚子重伐呉至於横山卽此山也實為金陵/朝對之山真誥稱其石形瓌竒洞穴盤紆陶隐居)¶
　　(嘗棲遲此地煉丹故有陶公讀書堂石門古祠灰/井丹爐諸遺跡書堂今為澄心寺石門山水尤竒)¶
　　(盤道屈曲沿道而入峭壁二里夾石參天左擁右/抱羅列拱揖髙者抗層霄下者入衍奥中有玉泉)¶
　　(嵌空淵淵而來春夏霖潦奔馳秋冬澄流一碧縈/繞如練觀詩中所稱隠居山寺陶公鍊液石門流)¶
<pb:KR4c0014_WYG_022-3b>¶
　　(水諸句知石門舊/居葢在其處矣)¶
呉山髙越水清握手無言傷别情將欲辭君挂帆去離¶
魂不㪚烟郊樹此心鬰悵誰能論有愧叨承國士恩雲¶
物共傾三月酒歲時同餞五侯門(虞炎時聚學從烟郊/棲遁事環蓽五侯見)¶
(十一/巻註)羡君素書常滿案𠲒丹照白霞色爛余嘗學道窮¶
冥筌夢中徃徃遊仙山何當脱屣謝時去壺中别有日¶
月天俛仰人間易凋朽鍾(繆本/作鑪)峯五雲在軒牖惜别愁¶
窺玉女忩歸來笑把洪崖手(神仙傳王烈入河東抱犢/山中見一石室中有素書)¶
<pb:KR4c0014_WYG_022-4a>¶
(兩巻𤦺按古人以絹素寫書故謂書曰素書含丹者書/中之字以朱寫之白者絹色丹白相映爛然如霞矣江)¶
(淹詩一時排冥筌閔赤如註冥理也筌跡也言理迹雙/遣也一説冥幽也筌跡也冥筌道中幽冥之跡也漢書)¶
(郊祀志天子曰誠得如黄帝吾視去妻子如脱屣耳顔/師古註屣小履脱屣者言其便易無所顧也列仙傳王)¶
(子喬乗白鶴駐山頭舉手謝時人數日而去靈臺治中/録施存魯人學大丹之道三百年十鍊不成唯得變化)¶
(之術後遇張申為雲臺治官常懸一壺如五升器大變/化如天地中有日月如世間夜宿其内自號壺天人謂)¶
(曰壺公名山洞天福地記鍾山周廻一百里名朱湖太/生之天在潤州上元縣五雲五色雲也見七巻註玉女)¶
(忩在嵩山見十六巻註洪崖三皇時伎人得仙者廣愽/物志青城山洞周廻二千里昔洪崖先生服琅玕之華)¶
(而隱代為青城/真人  筌音詮)隱居寺隱居山陶公鍊液棲其間靈神¶
<pb:KR4c0014_WYG_022-4b>¶
閉氣昔登攀恬然但覺心緒閒數人不知㡬甲子昨來¶
(蕭本作/夜誤)猶帶氷霜顔我離雖則歲物改如今了然識(許/本)¶
(作失/誤)所在别君莫道不盡歡懸知樂客遥相待(因話録/宣州當)¶
(塗隱居山巖卽陶貞白鍊丹所也爐迹猶在後為佛舎/左傳晉悼夫人食輿人之城杞者綘縣人或年長矣無)¶
(子而徃與於食有與疑年使之年曰臣小人也不知紀/年臣生之歲正月甲子朔四百又四十五甲子矣其季)¶
(於今三/之一也)石門流水徧桃花我亦曾到秦人家不知何處¶
得雞豕就中仍見繁桑麻翛然逺與世事間裝鸞駕鶴¶
又復(繆本/作服)逺何必長從七貴遊勞生徒聚萬金産挹君¶
<pb:KR4c0014_WYG_022-5a>¶
去長相思雲遊雨㪚從此辭欲知悵别心易苦向暮春¶
風楊栁絲(桃花流水雞豕桑麻比之秦人之桃源也詳/見二巻註莊子翛然而徃翛然而來陸德明)¶
(音義翛音蕭徐音叔李音悠向云翛然自然無心而自/爾之義郭崔云徃來不難之貌江淹别賦駕鶴上漢驂)¶
(鸞騰天七貴見十一巻註庾信詩惜無萬/金産東求滄海君挹卽揖也古字通用)¶
　　客中作(蕭本作/客中行)¶
蘭陵美酒鬰金香玉椀盛來琥珀光但使主人能醉客¶
不知何處是他鄉(唐時沂州之丞縣春秋時鄫國也後/魏於此置蘭陵郡隋廢郡為蘭陵縣)¶
(唐武德四年改曰丞縣在沂州西一百八十里元和郡/縣志蘭陵縣城在沂州丞縣東六十里史記荀卿適楚)¶
<pb:KR4c0014_WYG_022-5b>¶
(春申君以為蘭陵令正義云蘭陵縣屬東海郡今沂州/丞縣有蘭陵山梁書鬰金出罽賔國花色正黄而細與)¶
(芙蓉花裏被蓮者相似國人先取以上佛寺積日香稿/乃糞去之賈人從寺中徵顧以轉賣與他國也香譜鬰)¶
(金香魏畧云生大秦國二三月花如紅藍/四五月採之其香十二葉為百草之英)¶
　　太原早秋(太原郡卽并州也/唐時𨽻河東道)¶
歲落衆芳歇時當大火流霜威出塞早雲色渡河秋夢¶
遶邊城月心飛故國樓思歸若汾水無日不悠悠(張衡/定情)¶
(歌大火流兮草蟲鳴圖書編大火心星也以六月之昏/加於地之南至七月之昏則下而西流矣唐六典註汾)¶
(水出忻州歴太原汾晉綘蒲五州入河太平寰宇記賽/汾水出靜樂縣北管涔山東流入太原郡界  塞音)¶
<pb:KR4c0014_WYG_022-6a>¶
　　奔亡道中五首¶
蘇武天山上田横海島邊萬重關塞斷何日是歸年(唐/書)¶
(地理志伊州伊吾縣在大磧外南去玉門闗八百里東/去陽關二千七百三十里有折羅漫山亦曰天山劉刪)¶
(蘇武詩食雪天山近思歸海路長葢以天山為匃奴地/耳其實蘇武囓雪及牧羊之處不在天山也史記漢滅)¶
(項籍漢王立為皇帝田横懼誅與其徒屬五百餘人入/海居島中韋昭曰海中山曰島正義曰按海州東海縣)¶
(有島山去/岸八十里)¶
　　其二¶
亭伯去安在李陵降未歸愁容變海色短服改胡衣(後/漢)¶
<pb:KR4c0014_WYG_022-6b>¶
(書崔駰字亭伯為竇憲主簿出為長岑長自以逺去不/得意遂不之官而歸漢書李陵敗降匃奴大將軍霍光)¶
(左將軍上官桀素與李陵善遣陵故人隴西任立政等/三人至匃奴招陵立政等至單于置酒賜漢使者李陵)¶
(衛律皆侍坐後陵律持牛酒勞漢使博飲兩人皆胡服/椎結夢溪筆談窄䄂短衣長靿靴皆胡服也窄䄂利於)¶
(馳射短衣長/靴便於渉草)¶
　　其三¶
談笑三軍却交游七貴疎仍留一隻箭未射魯連書(左/太)¶
(冲詩吾慕魯仲連談笑却秦軍詳見二巻註七/貴見十一巻註魯連射書聊城見十四巻註)¶
　　其四¶
<pb:KR4c0014_WYG_022-7a>¶
函谷如玉關㡬時可生還洛陽(繆本/作川)為易水嵩岳是燕¶
山俗變羌胡語人多沙塞顔申包惟慟哭七日鬢毛斑¶
(函谷詳見五巻註後漢書班超乆在絶域年老思土上/疏曰臣不敢望到酒泉郡但願生入玉門關帝乃徴超)¶
(還章懐太子註玉門關屬敦煌郡今沙州是也長安三/千六百里關在敦煌縣西北通志地理略洛水出商州)¶
(上洛縣經虢州河南入河史記正義易水出易州易縣/東流過幽州歸義縣東與嘑沱河合通志地理略中岳)¶
(嵩山在河南告成縣隋書漁陽郡無終縣有燕山太平/御覧隋圖經云燕山在易縣東南七十里左傳呉入郢)¶
(昭王在隨申包胥如秦乞師曰呉為封豕長蛇以薦食/上國虐始於楚寡君失守社稷越在草莽使下臣告急)¶
(秦伯使辭焉曰子姑就館將圖而告對曰寡君越在草/莽未獲所伏臣何敢卽安日依於庭墻而哭日夜不絶)¶
<pb:KR4c0014_WYG_022-7b>¶
(絶聲勺飲不入口七日秦哀公為之賦無衣九頓首而/坐秦師乃出太白意謂函谷之地已為祿山所據未知)¶
(何日平定得能生入此關洛川嵩岳之間不但有同邊/界而風俗人民亦且漸異華風已之所以從永王者欲)¶
(效申包慟哭乞師以救國家之難耳/自明不敢有他志也其心亦可哀矣)¶
　　其五¶
淼淼望湖水青青蘆葉齊歸心落何處日没大江西歇¶
馬傍春草欲行逺道迷誰忍子規鳥連聲向我啼(廣韻/淼大)¶
(水也子規卽杜鵑鳥鳴聲哀苦若云不/如歸去逺客聞之心為悽惻  淼音藐)¶
　　郢門秋懐(郢門卽荆門也唐時為峽州夷陵郡其/地臨江有山曰荆門上合下開有若門)¶
<pb:KR4c0014_WYG_022-8a>¶
　　(象故當時文士槪稱其地曰荆門或又謂之/郢門西通巫巴東接雲夢歴代常為重鎮)¶
郢門一為客巴月三成弦朔風正揺落行子愁歸旋杳¶
杳山外日茫茫江上天人迷洞庭水鴈度瀟湘烟清曠¶
諧宿好緇磷及此年百齡何蕩漾萬化相推遷空謁蒼¶
梧帝徒尋溟海仙巳聞蓬海(繆本/作岳)淺豈見三桃圓(胡本/作桃)¶
(三/圓)倚劍増浩嘆捫襟還自憐終當遊五湖濯足滄浪泉¶
(呉均詩别離未幾日髙月三成弦楚辭九辨蕭瑟兮草/木揺落而變衰劉向九嘆日杳杳以西傾後漢書仲長)¶
(統欲卜居清曠以樂其志梁昭明太子陶靖節集序處/百齡之内居一世之中莊子若人之形萬化而未始有)¶
<pb:KR4c0014_WYG_022-8b>¶
(極也呉均詩欲謁蒼梧帝過問沅湘姬十洲記蓬萊山/對東海之東北岸周回五千里外别有圓海繞山圓海)¶
(水正黒而謂之溟海也無風而洪波百丈不可得徃來/上有九老丈人九天真王宮葢太上真人所居惟飛仙)¶
(能到其處耳神仙傳麻姑云向到蓬萊水又淺於徃日/漢武故事東郡送一短人長五寸衣冠具足上疑其精)¶
(召東方朔至朔呼短人曰巨靈阿母還來否短人不對/因指謂上王母種桃三千年一結子此兒不良已三過)¶
(偷之失王母意故被謫來此上大驚始知朔非世中人/也江淹詩倚劍臨八荒宋之問詩捫心空自憐洞庭瀟)¶
(湘五湖滄浪/俱見前註)¶
　　至鴨欄驛上白馬磯贈裴侍御(一統志鴨欄磯在/岳州臨湘縣東十)¶
　　(五里呉建昌侯孫慮作鬪鴨欄於此白馬磯在岳/州巴陵縣境湖廣通志白馬磯在岳州臨湘縣北)¶
<pb:KR4c0014_WYG_022-9a>¶
　　(十五/里)¶
側疊萬古石横為白馬磯亂流若電轉舉棹揚珠輝臨¶
驛巻緹幕升堂接繡衣情親不避馬為我觧霜威(劉公/幹詩)¶
(明月照緹幕李善註緹丹色也繡衣用漢書繡衣直指/事見十一巻註避馬用後漢書桓典事見九巻註御史)¶
(為風霜之任故曰/霜威  緹音題)¶
　　荆門浮舟望蜀江(胡三省通鑑註荆川在峽州宜/都縣其地有荆門山故後人因)¶
　　(以廣稱其境/皆曰荆門耳)¶
春水月峽來浮舟望安極正是(繆本/作見)桃花流依然錦江¶
<pb:KR4c0014_WYG_022-9b>¶
色江色綠(繆本/作淥)且明茫茫與天平逶迤巴山盡遙曳楚¶
雲行雪照聚沙雁花飛出谷鶯芳洲却已轉碧樹森森¶
迎流目浦烟夕揚㠶海月生江陵識遙火應到渚宫城¶
(通典渝州巴縣有明月峽其山上石壁有圓孔形如滿/月故以為名方輿勝覧明月峽在重慶府巴縣石壁髙)¶
(四十丈有孔若明月庾信枯樹賦臨風亭而唳鶴對月/峽而吟猿漢書溝洫志來春桃花水盛必羡溢顔師古)¶
(註月令仲春之月始雨水桃始華葢桃方花時旣有雨/水川谷氷泮衆流猥集波瀾盛長故謂之桃花水耳韓)¶
(詳傳云三月桃花水通典蜀郡成都縣有錦江按錦江/卽蜀江也成都人織錦既成取此水濯之則色更鮮麗)¶
(故又謂之錦江説文逶迤邪去貌通典峽州夷陵郡巴/山縣北有山曲折似巴字因以為名鮑照詩揺曳髙㠶)¶
<pb:KR4c0014_WYG_022-10a>¶
(舉昭明太子錦帶書啼鶯出谷爭傳求友之聲説文森/木多貌後漢書馮衍傳游精宇宙流目八紘謝靈運詩)¶
(揚帆採石華通典荆州江陵縣故楚之郢地秦分郢置/江陵縣今縣界有渚宫城方輿勝覽江陵府有渚宫郡)¶
(縣志楚别宫也左傳楚子西沿漢泝江將入郢王在渚/宫見之今之城楚船官地也梁元帝名以渚宫一統志)¶
(渚宫在江陵故城東南楚建梁元帝卽位渚宫卽此蜀/陸放翁曰杜子美曉㸔紅濕處花重錦官城李太白)¶
(江綠且明用濕字明字可謂奪化工之巧世未有拈出/者又放翁入蜀記曰與兒輩登堤觀蜀江乃知李太白)¶
(荆門望蜀江詩江色/綠且明真善狀物也)¶
　　上三峽¶
巫山夾青天巴水流若兹巴水忽可盡青天無到時三¶
<pb:KR4c0014_WYG_022-10b>¶
朝上黄牛三暮行太遲三朝又三暮不覺鬢成絲(唐書/地理)¶
(志䕫州巫山縣有巫山一統志巫峽在䕫州府巫山縣/東三十里卽巫山也與西陵峽歸峽並稱三峽連山七)¶
(百里略無斷處自非亭午夜分不見日月巴水謂三巴/之水經三峽中者而言太平御覽三巴記曰閬白二水)¶
(合流自漢中至始寜城下入涪陵曲折三回如巴字故/曰巴江經峻峽中謂之巴峽卽此水也太平寰宇記峽)¶
(州夷陵縣有黄牛山盛𢎞之荆州記云南岸重嶺叠起/最外髙崖間有石狀如人負刀牽牛人黒牛黄成就分)¶
(明此巖旣髙加以江湍紆廻雖途經信宿猶望見之/行者歌曰朝發黄牛暮宿黄牛三朝三暮黄牛如故)¶
　　自巴東舟行經瞿唐峽登巫山最髙峯晚還題壁¶
　　(巴東卽歸州也唐時𨽻山南東道方輿勝覽瞿唐/峽在䕫州東一里舊名西陵峽乃三峽之門兩崖)¶
<pb:KR4c0014_WYG_022-11a>¶
　　(對峙中貫一江望之如門陸放翁入蜀記瞿塘峽/兩壁對聳上入霄漢其平如削成視天如匹練方)¶
　　(輿勝覽巫峽在巫山縣之西水經註云杜宇所鑿/以通江水圗經云此山當抗峰岷峨偕嶺衡岳凝)¶
　　(結翼附並出青霄謂之巫山有十二/峰上有神女廟陽雲䑓髙百二十丈)¶
江行㡬千里海月十五圎始經瞿唐峽遂歩(胡本/作陟)巫山¶
巔巫山髙不窮巴國盡所歴日邊攀垂蘿霞外倚穹石¶
飛歩凌絶頂極目無纖烟却顧失丹壑仰觀臨青天青¶
天若可捫銀漢去安在望雲知蒼梧記水辨瀛海周遊¶
孤光晚歴覽幽意多積雪照空谷悲風鳴森柯歸途行¶
<pb:KR4c0014_WYG_022-11b>¶
欲曛佳趣尚未歇江寒早啼猿松暝已吐月月色何悠¶
悠清猿響啾啾辭山不忍聽揮䇿還孤舟(山海經西南/有巴國郭璞)¶
(註今三巴是杜元凱左傳註巴國在巴郡江州縣通典/巴國今清化始寜咸安符陽巴川南賔南浦是其地也)¶
(文獻通考重慶府古巴國謂之三巴郭璞詩翹手攀金/梯飛步登玉闕上林賦觸穹石張揖註穹石大石也後)¶
(漢書和熹鄧皇后嘗夢捫天蕩蕩正青若有鍾乳狀乃/仰𠻳飲之章懷太子註捫摸也歸藏啟筮有白雲出自)¶
(蒼梧入於大梁史記騶衍以為儒者所謂中國者於天/下乃八十一分居其一分耳中國名曰赤縣神州赤縣)¶
(神州内自有九州禹之序九州是也不得為州數中國/外如赤縣神州者九乃所謂九州也於是有禆海環之)¶
(人民禽獸莫能相通如一區中者乃為一州如此者九/乃有大瀛海環其外天地之際焉鮑照詩孤光獨徘徊)¶
<pb:KR4c0014_WYG_022-12a>¶
(呉均詩疎峰時吐月任昉竟陵文宣王行狀清猿與壺/人爭旦張銑註清猿謂猿鳴聲清也楚辭猿啾啾兮狖)¶
(夜/鳴)¶
　　早發白帝城(一作白帝/下江陵)¶
朝辭白帝彩雲間千里江陵一日還兩岸猿聲啼不盡¶
輕舟巳過(一作須/臾過却)萬重山(楊齊賢曰白帝城公孫述所/築初公孫述至魚復有白龍)¶
(出井中自以承漢土運故稱白帝改魚復為白帝城𤦺/按白帝城在䕫州奉節縣與巫山相近所謂彩雲正指)¶
(巫山之雲也水經註自三峽七百里中兩岸連山略無/闕處重巖叠嶂隠天蔽日自非亭午夜分不見曦月至)¶
(於夏水襄陵沿泝阻絶王命急宣有時朝發白帝暮宿/江陵其間千二百里雖乗奔御風不加疾也毎至晴初)¶
<pb:KR4c0014_WYG_022-12b>¶
(霜旦林寒澗肅常有髙猿長嘯屬引淒異空谷傳響哀/囀乆絶故漁者歌曰巴東三峽巫峽長猿鳴三聲涙沾)¶
(裳/)¶
　　秋下荆門(荆門已/見前註)¶
霜落荆門江樹空布帆無恙挂秋風此行不為鱸魚鱠¶
自愛名山入剡中(晋書顧愷之為殷仲堪參軍仲堪在/荆門愷之嘗因假還仲堪特以布帆)¶
(借之至破冡遭風船敗愷之與仲堪箋曰地名破冡直/破冡而出行人安稳布㠶無恙藝文類聚世説曰張季)¶
(鷹辟齊王東曹掾在洛見秋風起因思呉蓴菜羮鱸魚/鱠曰人生貴適志耳何能從宦數千里以要名爵遂命)¶
(駕便歸俄而齊王敗時人皆謂之見機而作廣慱物志/剡中多名山可以避災故漢晉以來多隠逸之士沃州)¶
<pb:KR4c0014_WYG_022-13a>¶
(天姥是/其處)¶
　　江行寄逺¶
刳木出呉楚危槎百餘尺疾風吹片帆日暮千里隔别¶
時酒猶在已為異鄉客思君不可得愁見江水碧(周昜/刳木)¶
(為舟孔頴達正義舟必用大木刳鑿為之故云刳木也/蕭士贇曰張騫乗槎乃刳全木為之今沅湘中有此名)¶
(為&KR1299;艚船呉均詩悲銜别/時酒  槎鋤加切音近茶)¶
　　宿五松山下荀媪家(五松山在池州銅陵縣南五/里詳見二十巻註漢書註文)¶
　　(頴曰幽州及漢中皆謂老嫗為媪孟康曰媪/母别名音烏老反顔師古曰媪女老稱也)¶
<pb:KR4c0014_WYG_022-13b>¶
我宿五松下寂寥無所歡田家秋作苦鄰女夜舂寒跪¶
進彫胡(繆本作/凋葫)飯月光明素盤令人慙漂母三謝不能¶
餐(楊惲報孫㑹宗書田家作苦宋玉諷賦為臣炊彫胡/之飯烹露葵之羮本草陶𢎞景曰菰米一名彫胡可)¶
(作餅食蘇頌曰菰生水中葉如蒲葦其苗有莖梗者謂/之菰蔣草至秋結實乃彫胡米也古人以為美饌今饑)¶
(歲人猶採以當糧葛洪西京雜記云菰之有米者長安/人謂為彫胡菰之有首者謂之綠節李時珍曰彫胡九)¶
(月抽莖開花如葦䒒結實長寸許霜後采之大如茅針/皮黒褐色其米甚白而滑膩作飯香脆杜甫詩波漂菰)¶
(米沉雲黒卽此周禮供御乃六穀九穀/之數管子書謂之雁膳漂母見六巻註)¶
　　下涇縣陵陽溪至澁灘(一統志澁灘在寜國府涇/縣西九十五里怪石峻立)¶
<pb:KR4c0014_WYG_022-14a>¶
　　(如虎伏/龍蟠)¶
澁灘鳴嘈嘈兩山足猿猱白波若巻雪側石(蕭本/作足)不容¶
舠漁子(繆本/作人)與舟人撑折萬張篙(詩國風誰謂河廣曽/不容刀鄭箋不容刀)¶
(喻狹小船曰刀孔穎達正義劉熙釋名云二百斛以上/曰艇三百斛曰刀江南所謂短而廣安不傾危者也)¶
(李君實謂末二/句斷非太白語)¶
　　下陵陽沿髙溪三門六刺灘¶
三門横峻灘六刺走波瀾石驚虎伏起水狀龍縈盤何¶
慙七里瀬使我欲垂竿(李善文選註甘州記曰桐廬縣/有七里瀬瀬下數里至嚴陵瀬)¶
<pb:KR4c0014_WYG_022-14b>¶
(太平寰宇記七里瀬卽富春渚也避暑録話嚴陵七里/瀬在洞下二十餘里兩山聳起壁立連亘七里土人謂)¶
(之瀧訛為籠言若籠中因謂初至為入瀧旣盡為出瀧/瀧本音閭江反奔湍貌以為若籠謬也七里之間皆灘)¶
(瀬今因沈約詩誤為一名非是嚴陵灘最大居其中方/輿勝覽七里灘距沈州四十餘里與嚴陵瀨相接諺云)¶
(有風七里無/風七十里)¶
　　夜泊黄牛聞殷十四呉吟(江南通志黄山在太平/府城西北五里相傳浮)¶
　　(丘翁牧雞於此又名浮丘山此詩所謂及下首雞/鳴發黄山正是其處在太平州當塗縣與徽州寜)¶
　　(國二郡界内之黄/山名同而地異矣)¶
昨夜誰為呉㑹吟風生萬壑振空林龍驚不敢水中臥¶
<pb:KR4c0014_WYG_022-15a>¶
猿嘯時聞巖下音我宿黄山碧溪月聽之却罷松間琴¶
朝來果是滄洲逸酤酒提(蕭本/作醍)盤飯霜栗半酣更發江¶
海聲客愁頓向杯中失(呉㑹呉地也詳見十二巻註/説文酤買酒也  㑹音膾)¶
　　宿鰕湖¶
雞鳴發黄山暝投鰕湖宿白雨映寒山森森似銀竹提¶
携採鉛客結荷水邊沐半夜似天(蕭本/作邉)開星河爛人目¶
明晨大樓去岡隴多屈伏當與持斧翁前溪伐雲木(張/景)¶
(陽詩森森㪚雨足森森雨㪚貌鮑照登大雷岸與妹書/棧石星飯結荷水宿太白古詩有採鉛清溪濵時登大)¶
<pb:KR4c0014_WYG_022-15b>¶
(樓山之句疑與此詩是一時之作黄山在池州府城南/九十里大樓山在池州府城南七十里清溪在池州府)¶
(城北五里鰕湖當/與之相去不逺)¶
　　西施¶
西施越溪女出自苧蘿山秀色掩今古荷花羞玉顔浣¶
紗弄碧水自與清波閒皓齒信難開沉吟碧雲間勾踐¶
徵絶艶揚眉入呉關提攜館娃宫杳渺詎可攀一破夫¶
差國千秋竟不還(太平御覽越王謂大夫種曰孤聞呉/王淫而好色惑亂沉湎不領政事因)¶
(此而謀可乎乃使相者於國中得苧蘿山鬻薪之女曰/西施鄭且飾以羅縠教以容歩習於土城臨於都巷三)¶
<pb:KR4c0014_WYG_022-16a>¶
(年學成而獻於呉呉王大恱施宿㑹稽志苧蘿山在諸/曁縣南五里輿地志云諸曁縣苧蘿山西施鄭旦所居)¶
(其方石乃晒紗處十道志云勾踐索美女以獻呉王得/之諸曁苧蘿山賣薪女西施山下有浣紗石一統志浣)¶
(浦在諸曁縣治東南一名浣渚俗傳西子浣紗於此曹/植詩時俗薄朱顔誰為發皓齒沈約詩揚眉一含睇㛹)¶
(娟好且修呉地記胥𦵏亭東二里有館娃宫呉人呼西/施作娃夫差置今靈巖山是也范石湖呉郡志硯石山)¶
(在呉縣西三十里上有館娃宫方言曰呉有館娃宫今/靈巖寺卽其地也山有琴臺西施洞硯池翫花池山前)¶
(有採香徑皆/宫之故跡)¶
　　王右軍¶
右軍本清真瀟灑在(許本/作出)風塵山陰遇(蕭本/作過)羽客要(蕭/本)¶
<pb:KR4c0014_WYG_022-16b>¶
(作/愛)此好鵝賔掃素寫道經筆精妙入神書罷籠鵝去何¶
曽别主人(晋書王羲之起家秘書郎征西將軍庾亮請/為參軍累遷長史亮臨薨上疏稱羲之清真)¶
(有鑒裁為右軍將軍㑹稽内史性愛鵝山陰有一道士/飬好鵝羲之徃觀焉意甚悦因求市之道士云為我寫)¶
(道德經當舉羣相贈耳羲之欣然寫畢籠鵝而歸甚以/為樂孔稚圭北山移文瀟洒出塵之想鄭𤣥禮記註素)¶
(生帛也江淹别賦淵雲之墨妙嚴樂之筆精蔡邕/篆書勢體有六篆妙巧入神古詩新聲妙入神)¶
　　上元夫人¶
上元誰夫人偏得王母嬌嵯峨三角髻餘髪㪚垂腰裘¶
披青毛錦身著赤霜袍手提嬴女兒閒與鳳吹簫眉語¶
<pb:KR4c0014_WYG_022-17a>¶
兩自笑忽然隨風飄(太平御覽茅君傳曰王母遣侍女/郭宻香與上元夫人相聞茅固問)¶
(王母不審上元夫人何真也曰三天真皇之母上元之/髙真統領十萬玉女之名籙者也及上元夫人来聞雲)¶
(中簫鼓聲龍馬嘶鳴既至從者甚衆皆女子齊年十六/七容色明逸多服青綾之衣光彩奪目上元夫人年未)¶
(笄天姿絶艶服赤霜之&KR0129;披青毛錦裘頭作三角髻餘/髪散垂之至于腰戴九晨夜月之冠鳴六山火藻之佩)¶
(曳鳳文琳華之綬執流黄揮精之劍入室向王母拜王/母坐止之呼與同坐嬴女兒謂秦穆公女弄玉見六巻)¶
(註劉孝威詩忩疏眉語度紗輕/眼笑来阮籍詩魂氣隨風飄)¶
　　蘇臺覽古¶
&KR0199;苑荒臺楊栁新菱歌清(繆本作/春誤)唱不勝春只今惟有¶
<pb:KR4c0014_WYG_022-17b>¶
西江(霏玊本繆/本作江西)月曽照吳王宫裏人(范成大吳郡志/姑蘇臺舊圖經)¶
(云在吳縣西三十里續圖經云三十五里一名姑胥一名姑/餘史記正義云在吳縣西南三十里横山西北𪋤姑蘓山上)¶
(山水記云闔閭作春秋游焉又云夫差作臺三年不成積材/五年乃成造九曲路髙見三百里越絶書云闔廬造九曲路)¶
(以游姑胥之臺吳越春秋言闔廬晝游蘇臺葢此/臺始基于闔廬而成于夫差庶可以合傳記之説)¶
　　　越中覽古¶
越王句踐破吳歸義士還家(許本/作鄉)盡錦衣宫女如花滿春殿¶
只今惟有鷓鴣飛(蕭本作啼甬史記越敗吳越王句踐欲遷吳/王夫差于  東吳王自剄死越王滅吳誅太)¶
(宰嚭以為不忠而歸義士吳舒扈以為戰士傳/寫之訛謂越人安得稱義士云云未知是否)¶
<pb:KR4c0014_WYG_022-18a>¶
　　商山四皓(雍勝畧商山去商州東南九十里一名楚山/一名商洛山形如商字湯以為國號郡以為)¶
　　(名漢四皓隠處盛𢎞之荆州記曰商州上洛/縣有商山其地險阻林壑深邃四皓隱焉)¶
白髪四老人昻藏南山側偃蹇(繆本/作卧)松雲(繆本/作雪)間冥翳不可¶
識雲忩拂青靄石壁横翠色龍虎方戰爭於焉自休息秦人¶
失金鏡漢祖昇紫極陰虹濁太陽前星遂淪匿一行佐明兩(蕭/本)¶
(作/聖)歘(蕭本/作倏)起生羽翼功成身不居舒巻在胷臆窅冥合元(許本/作𤣥)¶
化茫昧信難測飛聲塞天衢萬古仰遺跡(髙士傳四皓者皆河曰/内軹人也或在汲一)¶
(東園公二曰甪里先生三曰綺里季四曰夏黄公皆修道潔/己非義不動秦始皇時見秦政暴虐乃退入藍田山而作歌)¶
<pb:KR4c0014_WYG_022-18b>¶
(曰莫莫髙山深谷逶迤&KR0110;&KR0110;紫芝可以療飢唐虞世逺吾将/安歸駟焉髙葢其憂甚大富貴之畏人不如貧賤而肆志乃)¶
(共入商洛隐地肺山以待天下定及秦敗漢髙聞而徴之不/至深自匿終南山不能屈已漢紀上欲廢太子吕后聞之使)¶
(留侯為太子計留侯曰上有所不能致者四人曰東園公夏/黄公甪里先生綺里季皆逃在山中然上髙之今令太子卑)¶
(辭安車迎此四人来以為客時隨入朝則一助也吕后從其/計四人果米年皆八十鬚眉皓白故謂之四皓及讌置酒太)¶
(子侍四人從上怪而問之四人前對各言姓名上乃驚曰吾/召公等不奉詔今侍太子者何四人對曰陛下喜罵輕士臣)¶
(等義不受辱故亡今聞太子仁孝愛人敬士天下莫不延頸/願為太子死者臣等故来上曰煩公等幸卒調䕶太子四人)¶
(退上召戚夫人指示曰吾欲易太子彼四人者為之輔羽翼/已成難揺動也太子遂定陸機周孝侯碑昻藏寮采之上後)¶
(漢紀太原周黨偃蹇自髙詳十七巻註鮑照登大雷岸與妹/書左右青靄表裏紫霄廣韻靄雲狀班固答賔戲分裂諸)¶
<pb:KR4c0014_WYG_022-19a>¶
(夏龍戰虎爭尚書考靈曜秦失金鏡註曰金鏡喻明道也紫/極王者所居之宫曹植表情注于皇居心注乎紫極春秋潜)¶
(潭巴虹出日旁后妃隂脅主楊齊賢註隂虹以喻戚夫人晋/書心三星天王正位也中星曰明堂天子位前星為太子後)¶
(星為庶子周易明兩作離大人以繼明照于四方虞翻註兩/謂日月也作成也日月在天動成萬物故稱作矣或以日與)¶
(火為明兩作也盧諶詩日磾效忠飛/聲有漢漢書攀龍附鳯並乗天衢)¶
　　過四皓墓(太平寰宇記四皓墓在商州上洛縣西四里/雍勝畧四皓墓在商州西四里金雞原)¶
我行至商洛幽獨訪神仙園綺復安在雲蘿尚宛然荒凉千¶
古跡蕪没四墳連伊昔錬金鼎何年(繆本/作言)閉玉泉隴寒唯有¶
月松古漸無烟木魅風號去山精雨嘯旋紫芝髙咏罷青史¶
<pb:KR4c0014_WYG_022-19b>¶
舊名傳今日併如此哀哉信可憐(商洛謂商山洛水之間詳/二十巻註江淹别賦錬金)¶
(鼎而方堅李善註錬金為丹之鼎也賈公彦周禮疏魅人靣/獸身而四足好感人山林異氣所生為人害説文魅老精物)¶
(也抱朴子山精之形如小兒而獨足走向後喜来犯人人入/山若夜聞人音聲大語其名曰跂知而呼之即不敢犯人也)¶
(一名熱内亦可兼呼之又有山精如鼓赤色亦一足其名曰/暉異苑𤣥中記山精如人一足長三四尺食山蟹夜出晝藏)¶
(鮑照蕪城賦木魅山鬼野䑕城狐風嘷雨嘯昏見晨趨紫芝/巳見前首註江淹上建平王書俱啟丹冊並圖青史李善註)¶
(漢書有青史子音/義曰古史官記事)¶
　　峴山懐古(湖廣通志峴山在襄陽府城南十里歐陽公/記曰峴山臨漢上望之隐然葢諸山之小者)¶
　　(而其名特著于荆州㐮沔記曰峴山南/五百歩東臨漢水上有羊祜碑漢武壇)¶
<pb:KR4c0014_WYG_022-20a>¶
訪古登峴首憑髙眺㐮中天清逺峰出水落寒沙空弄¶
珠見游女醉酒(一作/月)懐山公感嘆發秋興長松鳴夜風¶
(峴首謂峴山之巔鮑照詩晨登峴山首後人因之遂謂/峴山曰峴首孟浩然峴首晨風送馬戴白雲登峴首皆)¶
(本此襄中襄陽也張衡南都賦游女弄珠于漢臯之曲/李善註韓詩外傳曰鄭交甫将南適楚遵彼漢臯臺下)¶
(乃遇二女佩兩珠大如荆雞/之卵山公醉酒見十五巻註)¶
　　蘓武¶
蘓武在匈奴十年持漢節白雁上林飛空傳一書札牧羊邉¶
地苦落日歸心絶渇飲月窟水飢飡天上雪東還沙塞逺北¶
<pb:KR4c0014_WYG_022-20b>¶
愴河梁别泣把李陵衣相㸔淚成血(漢書天漢元年武帝遣/蘓武以中郎将使持節)¶
(送匈奴使留在漢者因厚賂单于既至匈奴单于欲降之幽/武置大害中絶不飲食天雨雪武餓嚙雪與旃毛并咽之數)¶
(日不死匈奴以為神乃徙武北海上無人處使牧羝羝乳乃得/歸别其官属常惠等各置他所武仗漢節牧羊卧起操持節)¶
(毛盡落初武與李陵俱為侍中武使匈奴明年陵降昭帝即至/位數年匈奴與漢和親漢求武等匈奴詭言武死後漢使復)¶
(匈奴常惠夜見漢使敎使者謂单于言天子射上林中得雁/足有繫帛書言某等在某澤中使者如惠語以讓單于單于)¶
(視左右而驚謝漢使曰武等實在于是李陵置酒謂武曰今/足下還歸揚名于匈奴功顯于漢室雖古竹帛所載丹青所)¶
(畫何以過子卿泣下數行因與武訣匈奴召㑹武官属前巳/降及物故凡隨武還者九人武留匈奴凡十九嵗始以强壮)¶
(出及還鬚髮盡白顔師古漢書髙祖本紀註節以毛為之上/下相重取象竹節因以為名将命者持之以為信長楊賦西)¶
<pb:KR4c0014_WYG_022-21a>¶
(厭月窟東震日域李陵與蘇武詩携手上河梁遊子暮/何之李陵與蘇武書此陵所以仰天搥心而泣血者也)¶
　　經下邳圯橋懐張子房(按唐書地理志河南道有/下邳縣初𨽻泗州臨淮郡)¶
　　(元和中改𨽻徐州彭城郡水經註沂水於下邳縣/北西流分為二水一水經城東屈從縣南注泗謂)¶
　　(之小沂水水上有橋徐泗間以為圯昔張子房遇/黄石公於圯上卽此處也漢書註服䖍曰圯音頤)¶
　　(楚人謂橋曰圯説文東楚謂橋為圯或&KR0339;詩題圯/橋二字為&KR0232;用者按庾信呉明徹墓誌銘圯橋取)¶
　　(履早見兵書則圯橋之稱唐之前早巳有此誤矣/一統志圯橋在邳州城東南隅年乆湮没元和郡)¶
　　(志下邳縣有沂水號為長利池池上有橋卽/黄石公授張良素書之所  邳音批圯音夷)¶
子房未虎嘯破産不為家滄海得壯士椎秦慱浪沙報¶
<pb:KR4c0014_WYG_022-21b>¶
韓雖不成天地皆振動潛匿遊下邳豈曰非智勇我來¶
圯橋上懐古欽英風惟見碧流水曽無黄石公歎息此¶
人去蕭條徐泗空(漢書張良字子房其先韓人也大父/開地相韓昭侯宣惠王襄哀王父平)¶
(相釐王悼惠王悼惠王三十三年平卒卒二十歲秦滅/韓良少未宦事韓韓破良家僮三百人弟死不葬悉以)¶
(家財求客刺秦王為韓報仇以五世相韓故良嘗學禮/淮陽東見滄海君得力士為鐡椎重百二十斤秦皇帝)¶
(東遊至慱浪沙中良與客徂撃秦皇帝誤中副車秦皇/帝大怒大索天下求賊急甚良乃更名姓亡匿下邳良)¶
(嘗閒從容歩遊下邳圯上有一老父衣褐至良所直墮/其履圯下顧謂良曰孺子下取履良愕然欲毆之為其)¶
(老乃彊忍下取履因跪進父以足受之笑去良殊大驚/父去里所復還曰孺子可教矣後五日平明與我期此)¶
<pb:KR4c0014_WYG_022-22a>¶
(良因怪跪曰諾五日平明良徃父巳先在怒曰與老人/期後何也去後五日早㑹五日雞鳴徃父又先在復怒)¶
(曰後何也去後五日復早來五日良夜半徃有頃父亦/來喜曰當如是岀一編書曰讀是則為王者師後十年)¶
(興十三年孺子見我濟北穀城山下黄石卽我已遂去/不見旦日視其書乃太公兵法趙景真與嵇茂齊書龍)¶
(睇大野虎嘯六合吳舒鳬曰張良傳云不愛萬金之資/為韓報仇強秦天下振動太白正用其語刻本改為天)¶
(地皆震動天地/何震動之有耶)¶
　　金陵三首¶
晋家南渡日此地舊(一作/卽)長安地卽帝王宅山為龍虎¶
盤(一作碧宇樓臺/滿青山龍虎盤)金陵空壯觀天壍(一作/江塞)凈波瀾醉客¶
<pb:KR4c0014_WYG_022-22b>¶
廻橈去呉歌且自歡(一作誰云行路難都晋元帝南渡/江於金陵卽位遂  之鍾山龍蟠)¶
(石頭虎踞諸葛武侯稱為帝王之宅詳七巻金陵歌註/隋書陳禎明三年隋師臨江後主從容言曰齊兵三來)¶
(周兵再來無勿摧敗彼何為者都官尚書孔範曰長江/天壍古以限隔南北今日北軍豈能飛渡耶顔師古漢)¶
(書註楫謂櫂之短者也今呉/越之人呼為橈  橈音饒)¶
　　其二¶
地擁金陵勢城廻江(一作/漢)水流當時百萬户夾道起朱¶
樓亡國生春草王(繆本/作離)宫没古丘空餘後湖月波上對¶
瀛洲(一作江洲山藝文類聚徐爰釋問略曰建康壮十/餘里有鍾  舊名金陵山漢末金陵尉蔣子文討)¶
<pb:KR4c0014_WYG_022-23a>¶
(賊戰亡靈發於山因名蔣侯祠故世號曰蔣山謝眺詩/逶迤帶緑水迢遰起朱樓初學記建葉有後湖一名𤣥)¶
(武湖景定建康志𤣥武湖亦名蔣陵湖亦名秣陵湖亦/名後湖在城北二里周廻四十里東西有溝流入秦淮)¶
(深七尺灌田一百頃一統志𤣥武湖在應天府太平門/外周廻四十里晋名北湖宋元嘉未有黒龍見故改名)¶
(今稱/後湖)¶
　　其三¶
六代興亡國三杯為爾歌苑方秦地少(一作/小)山似洛陽¶
多古殿呉花草深宫晋綺羅併随人事滅東逝與(一作/只)¶
滄波(小學紺珠六朝呉東晋宋齊梁陳皆都建業景定/建康志洛陽四山圍伊洛瀍澗在中建康亦四山)¶
<pb:KR4c0014_WYG_022-23b>¶
(圍秦淮直瀆在中故云風景不殊舉目有河山之異李/白云山似洛陽多許渾云只有青山似洛中謂此也太)¶
(平寰宇記丹陽記云出建陽門望/鍾山似出上東門望首陽山也)¶
　　秋夜板橋浦汎月獨酌懐謝眺(水經註江水經三/山又湘浦出焉水)¶
　　(上南北結浮橋渡水故曰板橋浦太平寰宇記板/橋浦在昇州江寜縣南四十里五尺源出觀山三)¶
　　(十七里注大江謝𤣥暉之宣城出新林浦向板橋/詩云江路西南永歸流東北鶩天際識歸舟雲中)¶
　　(辨江/樹)¶
天上何所有迢迢白玉䋲斜低建章闕耿耿對金陵漢¶
水舊如鍊霜江夜清澄長川瀉落月洲渚曉寒凝獨酌¶
<pb:KR4c0014_WYG_022-24a>¶
板橋浦古人誰可徵𤣥暉難再得灑酒氣填膺(謝眺詩/玉䋲低)¶
(建章李善註春秋元命苞曰玉衡北兩星為玉䋲星宋/書永光元年以石頭城為長樂宫以北邸為建章宫南)¶
(齊書謝眺字𤣥暉陳郡陽夏人少好學有美名文章/清麗江淹恨賦置酒欲飲悲來填膺李善註填滿也)¶
　　過彭蠡湖(史記正義括地志云彭蠡湖在/江州潯陽縣東南五十二里)¶
謝公入彭蠡因此遊松門余方窺石鏡兼得窮江源前¶
賞迹可見後來道空存而欲繼風雅豈惟(蕭本/作云)清心魂¶
雲海方助興波濤何足論青嶂憶遥月綠蘿愁鳴(繆本/作鳴)¶
(愁/)猿水碧或可採金膏秘莫言余將振衣去羽化出囂¶
<pb:KR4c0014_WYG_022-24b>¶
煩(謝靈運入彭蠡湖口詩攀崖照石鏡牽葉入松門三/江事多徃九𣲖理空存靈物吝竒怪異人秘精魂金)¶
(膏滅明光水碧綴流溫李善註張僧鑒潯陽記曰石鏡/山東有一圓石懸崖明净照見人形顧野王輿地志曰)¶
(自入湖三百三十里窮於松門東西四十里青松遍於/兩岸吕向註金膏仙藥也水碧水玉也此江中有之豫)¶
(章古今記松門在豫章北二百里江水遶山上有松柏/太平寰宇記松門山在洪州南昌縣北水路二百一十)¶
(五里其山多松遂以為名北臨大江乃彭蠡湖口山有/石鏡光明照人太平廣記幽明錄曰宫亭湖邉傍山間)¶
(有石數枚其圓若鏡明可鑑人謂之石鏡後有行人過/以火燎一枚今不復明山海經耿山多水碧郭璞註亦)¶
(水玉類西溪叢語子嘗見墨子道書大藥中有水脂碧/洪炎雜家引舊書云宫亭湖中有孤石介立周廻一里)¶
(竦直百丈上有玉膏可採豈非水碧耶金膏見十五巻/註左思詩振衣千仞岡濯足萬里流道家謂昇仙曰羽)¶
<pb:KR4c0014_WYG_022-25a>¶
(化/)¶
　　入彭蠡經松門觀石鏡&KR0225;懐謝康樂題詩書遊覽¶
　　之志(舊註二篇或同/或異故并録之)¶
謝公之彭蠡因此遊松門余方窺石鏡兼得窮江源將¶
欲繼風雅豈徒清心魂前賞逾所見後來道空存况屬¶
臨汎美而無洲渚喧漾水向東去漳流直南奔空濛三¶
川夕廻合千里昬青桂隱遥月綠楓鳴愁猿水碧或可¶
採金精袐莫論吾將學仙去冀與琴髙言(書禹貢嶓冡/導漾東流為)¶
<pb:KR4c0014_WYG_022-25b>¶
(漢又東為滄浪之水過三澨至於大别南入於江東滙/澤為彭蠡孔安國書傳泉始出山為漾水東西流為沔)¶
(水至漢中東流為漢水通志略漢水名雖多而實一水/説者紛然其原出興元府西縣嶓冢山為漾水東流為)¶
(沔水又東至南鄭為漢水有褒水從武功來入焉又東/左與文水㑹又東過西城旬水入焉又東過鄖鄉縣南)¶
(又屈而東南過武當縣又東過順陽縣有淯水自虢州/盧氏縣北來入焉又東過中廬别有淮水自房陵淮山)¶
(東流入焉又東過南漳荆山而為滄浪之水或云在襄/陽卽為滄浪之水又東南過宜城有鄢水入焉又東過)¶
(鄀敖水入焉又東南臼水入焉又東過雲杜而為夏水/有鄖水入焉又東至漢陽觸大别山南入於江班云行)¶
(一千七百六十里孔頴達左傳正義釋例云漳水出新/城沶鄉縣南至荆山東南經襄陽南郡當陽縣入沮通)¶
(志略漳水出臨沮縣東荆山東南至當陽縣右入於沮/臨沮今襄陽南漳縣當陽今𨽻荆州軍一統志漳江源)¶
<pb:KR4c0014_WYG_022-26a>¶
(出臨沮縣南至荆州當陽北與沮水合流入大江謝眺/詩空濛如薄霧三川三江也按三江孔安國班固鄭𤣥)¶
(韋昭桑欽郭璞諸説不一惟鄭云左合漢為北江右合/彭蠡為南江岷山居其中為中江今考江水發源蜀地)¶
(最居上流下至湖廣漢江之水自北來㑹之又下至江/西則彭蠡之水自南來㑹之三水合流而東以入於海)¶
(所謂三江既入也禹貢旣以岷江為中江漢水為北江/則彭蠡之水為南江可知矣蘇東坡謂岷山之江為中)¶
(江嶓冡之江為北江豫章之江為南江葢本鄭説也謝/靈運詩州島驟回合王僧達詩黄沙千里昏木華海賦)¶
(金精玉英填其裏李善註穆天子傳河伯曰示汝黄金/之膏郭璞曰金膏其精汋也琴高事見二十八巻註)¶
　　廬江主人婦¶
孔雀東飛何處棲廬江小吏仲卿妻為客裁縫君(繆本/作石)¶
<pb:KR4c0014_WYG_022-26b>¶
自見城烏獨宿夜空啼(古詞孔雀東南飛五里一徘徊/古樂府漢末建安中廬江府小)¶
(吏焦仲卿妻劉氏為仲卿母所遣自誓不嫁其家逼之/乃投水而死仲卿聞之亦自縊於庭樹時人傷之為詩)¶
(云爾張華禽經註烏/之失雌雄則夜啼)¶
　　陪宋中丞武昌夜飲懐古(元和郡縣志鄂州江夏/郡有武昌縣西至州一)¶
　　(百七/十里)¶
清景南樓夜風流在武昌庾公愛秋月乗興坐胡牀龍¶
笛吟寒水天河落曉霜我心還不淺懐古(一作/留客)醉餘觴¶
(世説庾太尉在武昌秋夜氣佳景清佐吏殷浩王胡之/之徒登南樓理詠音調始遒聞函道中有屐聲甚厲定)¶
<pb:KR4c0014_WYG_022-27a>¶
(是庾公俄而率左右十許人歩來諸賢欲起避之公徐/云諸君少住老子於此處興復不淺因便據胡牀與諸)¶
(人詠謔竟坐琦按世説晋書載庾亮南樓事皆不言秋/月而太白數用之豈古本秋夜乃秋月之訛抑有他傳)¶
(是據/歟)¶
　　望鸚鵡洲懐(繆本/作悲)禰衡(一統志鸚鵡洲在武昌府/城南跨城西大江中尾直)¶
　　(黄鶴磯乃黄祖殺禰衡處衡嘗作鸚鵡賦故遇害/地得名海錄碎事黄祖殺禰衡埋於沙洲之上後)¶
　　(人因號其洲為鸚鵡洲以衡嘗為/鸚鵡賦故也二説不同今並録之)¶
魏帝營八極蟻觀一禰衡黄祖斗筲人殺之受惡名呉¶
江賦鸚鵡落筆超羣英鏘鏘振金玉句句欲飛鳴鷙鶚¶
<pb:KR4c0014_WYG_022-27b>¶
啄孤鳳千春傷我情五岳起方寸隱然詎可平才高竟¶
何施寡識冒天刑至今芳洲上蘭蕙不忍生(後漢書禰/衡少有才)¶
(辯而尚氣剛傲好矯時慢物建安初來遊許下孔融深/愛其才數稱述於曹操操欲見之衡素相輕疾自稱狂)¶
(病不肯徃而數有恣言操懐忿而以其才名不欲殺之/聞衡善撃鼓乃召為鼓吏孔融退而數之因宣操區區)¶
(之意衡許徃融復見操説衡狂疾今求得自謝操喜勅/門者有客便通待之極晏衡乃著布單衣疎巾手持三)¶
(尺梲杖坐大營門以杖箠地大罵吏白外有狂生坐於/營門言語悖逆請牧案罪操怒謂孔融曰禰衡豎子孤)¶
(殺之猶鼠雀耳顧此人素有虚名逺近將謂孤不能容/之今送與劉表視當何如於是遣人騎送之劉表及荆)¶
(州士大夫先服其才名甚賔禮之後復侮慢於表表耻/不能容以江夏太守黄祖性急故送衡與之祖亦善待)¶
<pb:KR4c0014_WYG_022-28a>¶
(焉祖長子射為章陵太守尤善於衡射時太㑹賔客人/有獻鸚鵡者射舉巵於衡曰願先生賦之以娯嘉賔衡)¶
(攬筆而作文無加㸃辭學甚麗後黄祖在蒙衝船上大/㑹賔客而衡言不遜順祖慙乃訶之衡更熟視曰死公)¶
(云等道祖大怒令五伯將出欲加箠衡方大罵祖恚遂/令殺之射徒跣來救不及乃厚加棺斂衡時年二十六)¶
(梁簡文帝詩千春誰與樂三國志糾䖍天刑章厥有罪/楚辭採芳洲兮杜若  嚴滄浪曰才髙識寡斷盡禰衡)¶
(李榕村曰首二句向皆錯解玩通章詩意所痛惜於衡/者深矣雖有才髙識寡之言然至目為孤鳳則操與祖)¶
(皆鷙鶚之羣耳起句葢言魏武經營天下而視之直作/螻蟻觀者唯一禰衡也如此營字方有照應一字方有)¶
(著落且下句鄙薄黄祖/何故起處張大曹操乎)¶
　　宿巫山下¶
<pb:KR4c0014_WYG_022-28b>¶
昨夜巫山下猿聲夢裏長桃花飛淥水三月下瞿塘雨¶
色風吹去南行拂楚王髙丘懐宋玉訪古一霑裳(巫山/桃花)¶
(水瞿塘已見前註宋玉髙唐賦妾在巫山之陽髙丘之/阻楚詞哀髙丘之無女王逸註楚有髙丘之山或云髙)¶
(丘閬風山上也舊説髙丘楚地名也太平寰宇記巫山/縣有髙都山江源記云楚詞所謂巫山之陽髙丘之阻)¶
(髙丘葢/髙都也)¶
　　金陵白楊十字巷(六朝事跡白楊路圖經云縣南/十二里石山岡之横道是也)¶
白楊十字巷北夾湖(當作/潮)溝道不見呉時人空生唐年¶
草天地有反覆宫城盡傾倒六帝餘古丘樵蘇泣遺老¶
<pb:KR4c0014_WYG_022-29a>¶
(一統志潮溝在應天府上元縣西四里呉赤烏中所鑿/以引江潮接青溪抵秦淮西通運瀆北連後湖六朝事)¶
(跡輿地志湖溝呉大帝所開以引江潮建康實録云其/北又開一瀆北至後湖以引湖水今俗呼為運瀆其實)¶
(自古城西南行者是運瀆自歸蔣山寺門前東出至青/溪者名潮溝其溝向東巳湮塞西則見通運瀆按實録)¶
(所載皆唐事距今數百年其溝日益淹塞未詳所在今/府城東門外西抵城濠有溝東出曲折當報寜寺之前)¶
(里俗亦名潮溝此近世所開非古潮溝也三國志註九/州春秋曰馬騰韓遂之敗樊稠追至陳倉遂與稠曰天)¶
(地反覆未可知也六帝謂六代開國之帝也漢/書樵蘇後㸑顔師古註樵取薪也蘇取草也)¶
　　謝公亭(原註葢謝眺范雲之所逰置海録碎事謝/公亭在宣州太守謝𤣥暉  范雲為零陵)¶
　　(内史謝送别於此故有新亭送别詩方輿勝覽謝/公亭在宣城縣北二里名勝志謝公亭在江南寜)¶
<pb:KR4c0014_WYG_022-29b>¶
　　(國府宣城縣北郭外齊太守謝眺送别處/舊圖經謂是眺送范雲之零陵内史處)¶
謝亭(蕭本/作公)離别處風景每生愁客㪚青天月山空碧水¶
流池花春映日忩竹夜鳴秋今古一相接長歌懐舊遊¶
　　紀南陵題五松山(一作南陵五松山感時贈别山/名銅坑村五里  五松山在南)¶
　　(陵已見二十巻註胡震亨曰此是咏古或/感興詩也舊本題作紀南陵題五松山誤)¶
聖達有去就潛光愚其德魚與龍同池龍去魚不測當¶
時板築輩豈知傅説情一朝和(一作/雨)殷人(一作/羮)光氣為¶
列星伊尹生空桑捐(蕭本/作指)庖佐皇極桐宫放太甲攝政¶
<pb:KR4c0014_WYG_022-30a>¶
無愧色三年帝道明委質終輔翼曠哉至人心萬古可¶
為則時命或大謬仲尼將(一作/其)奈何鸞凰忽覆巢麒麟¶
不來過龜山蔽魯國有斧且無柯歸來歸去來(一作歸/去來歸)¶
(去繆本作歸/去來歸去來)宵濟越洪波(晋書郭瑀傳潛光九臯懐真/獨逺史記君子盛德容貌若)¶
(愚韓詩外傳傅説負土而板築以為大夫其遇武丁也/李善文選註郭璞三蒼解詁曰板墻上下板築杵頭鉄)¶
(㳫也書説命若歲大旱用汝作霖雨若作和羮爾惟鹽/梅莊子傅説得之以相武丁奄有天下乗東維騎箕尾)¶
(而比於列星陸德明音義崔云傅説死其精神乗東維/託龍角乃為列宿今尾上有傅説星水經註昔有莘氏)¶
(女採桑於伊川得嬰兒於空桑中言其母孕於伊水之/濵夢神告之曰臼水出而東走母明視而見臼水出焉)¶
<pb:KR4c0014_WYG_022-30b>¶
(告其鄰居而走顧望其邑咸為水矣其母化為空桑子/在其中有萃氏女取而獻之命飬於庖長有賢德殷以)¶
(為相曰伊尹也史記伊尹為有莘媵臣負鼎爼以滋味/説湯致於王道湯任以國政湯崩伊尹立太丁之子太)¶
(甲太甲旣立不遵湯法亂德於是伊尹放之於桐宫伊/尹攝行政太甲居桐宫三年悔過自責反善於是伊尹)¶
(乃迎太甲而授之政委質有二解左傳䇿名委質孔頴/達曰質形體也拜則屈膝而委身體於地以明敬奉之)¶
(也章懐太子後漢書註委質猶屈膝也國語委質為臣/無有二心韋昭解質贄也士贄以雉委質而退史記索)¶
(隱服䖍註左氏云古者始仕必先書其名於䇿委死之/質於君然後為臣示必死節於其君也依前二説作哲)¶
(音讀依後二説作至音讀莊子時命大謬也詳十一巻/註家語孔子自衛入晋至河聞趙簡殺竇犨鳴犢舜)¶
(華乃臨河而嘆曰丘聞之刳胎殺天麒麟不至其郊覆/巢破卵鳳皇不翔其邑何則君子違傷其類也遂還息)¶
<pb:KR4c0014_WYG_022-31a>¶
(於陬孔子龜山操予欲望魯龜山蔽之手無斧柯奈龜/山何樂府詩集琴操曰龜山操孔子所作也季桓子受)¶
(齊女樂孔子欲諌不得退而望魯龜山作此曲以喻季/氏若龜山之蔽魯也元和郡縣志龜山在兖州泗水縣)¶
(東北七十里陸賈新語/有斧無柯何以治之)¶
　　夜泊牛渚懐古(原註此地卽謝尚聞袁宏咏史處/  太平寰宇記牛渚山在太平州)¶
　　(當塗縣北三十五里突出江中謂為牛渚磯古津/渡處也輿地志云牛渚山昔有人潛行云此處通)¶
　　(洞庭旁達無底見有金牛狀異乃驚怪而出牛渚/山北謂之采石按今對采石渡口上有謝將軍祠)¶
　　(淮南記云呉初以周瑜屯牛渚晋鎮西將軍謝尚/亦鎮此城袁宏時寄運船泊牛渚尚乗月泛江聞)¶
　　(運船中諷詠遣問之卽宏誦其自作咏史/詩於是大相嘆賞詳見七巻勞勞亭註)¶
<pb:KR4c0014_WYG_022-31b>¶
牛渚西江夜青天無片雲登舟望秋月空憶謝將軍余¶
亦能髙詠斯人不可聞明朝挂帆席(一作洞/庭去)楓葉落(一/作)¶
(正/)紛紛(木華海賦維長綃挂帆席李善註劉熈釋名曰/隨風張幔曰帆或以席為之故曰帆席也  滄)¶
(浪詩話律詩有徹首尾不對者盛唐諸公有此體如孟/浩然詩挂席東南望青山水國遥舳艫爭利渉來徃接)¶
(風潮問我今何適天台訪石橋坐㸔霞色晚疑是赤城/標又水國無邊際之篇又太白牛渚西江夜之篇皆文)¶
(從字順音韻鏗鏘八句皆無對偶趙宧光曰律不取對/如李白牛渚西江夜云云孟浩然挂席東南望云云二)¶
(詩無一句屬對而調則無一字不律故調律則律屬對/非律也近有詩家竊取古調作近體自以為髙者終是)¶
(古詩非律也中晚之律毎取一貫而下已自失欵况今/日之以古作律乎楊用修云五言律八句不對太白浩)¶
<pb:KR4c0014_WYG_022-32a>¶
(然有之乃是平仄穏貼古詩也楊謬以對為律亦淺之/乎觀律矣古詩在格與意義律詩在調與聲韻如必取)¶
(對則六朝全對者正自多也何不卽呼律詩乎律詩之/名起於唐律詩之法嚴於唐未起未嚴偶然作對作者)¶
(觀者慎勿以此持心方能得一代作用之㫖王阮亭曰/此詩色相俱空政如羚羊挂角無跡可求畫家所謂逸)¶
(品者/也)¶
　　姑熟十咏¶
　　　姑熟溪(太平寰宇記姑熟溪在太平州當塗縣/南二里姑熟卽古縣名此水經縣市中)¶
　　　(過故溪卽因地以名之也江南通志姑熟溪在/太平府當塗縣南二里一名姑浦合丹陽東南)¶
　　　(之餘水及諸港來㑹過寶積山入大江周必大/泛舟游山録姑熟溪水色紺碧與河流不相雜)¶
<pb:KR4c0014_WYG_022-32b>¶
　　　(陸放翁入蜀記姑熟溪土人謂之姑溪水色正/綠而澄澈如鏡纎鱗徃來可數溪南皆漁家景)¶
　　　(物幽/竒)¶
愛此溪水閒乗流興無極漾(文苑英/華作撃)楫怕鷗驚垂竿待¶
魚食波飜曉霜影岸叠春山色何處浣紗人紅顔未相¶
識¶
　　　丹陽湖(元和郡縣志丹陽湖在宣州當塗縣東/南七十九里周圍三百餘里與溧水縣)¶
　　　(分湖為界六朝事跡丹陽湖圖經云在溧水縣/西八十里與太平州當塗縣分界唐李白甞遊)¶
　　　(此湖酷愛其景乃張帆載酒縱意徃來而作詩/曰湖與元氣連風波浩難止云云太平府志丹)¶
<pb:KR4c0014_WYG_022-33a>¶
　　　(陽湖在府城東南跨多福黄池積善湖陽等鄉/徽池寜國廣德諸州之水滙之與江寜之髙淳)¶
　　　(潥水皆以湖心為界東西七十五/里南北九十里太平之巨浸也)¶
湖與元氣連風波浩難止天外賈客歸雲間片帆起龜¶
遊蓮葉上鳥宿蘆花裏少女棹輕(蕭本/作歸)舟歌聲逐流水¶
　　　謝公宅(太平寰宇記青山在太平州當塗縣東/三十五里齊宣城太守謝眺築室及池)¶
　　　(於山南其宅階址尚存路南磚井二口天寶十/二年改為謝公山江南通志謝眺宅在太平府)¶
　　　(東南青山之椒南齊謝眺守宣城時建别宅於/此今為保和菴路旁有井名謝公井陸放翁入)¶
　　　(蜀記青山南小市有謝𤣥暉故宅基今為湯氏/所居南望平野極目而環宅皆流泉竒石青林)¶
<pb:KR4c0014_WYG_022-33b>¶
　　　(文篠真佳處也由宅後登山路極險𡾟凡三四/里許至一菴菴前有小池曰謝公池水味甘冷)¶
　　　(雖盛夏/不竭)¶
青山日將暝寂寞謝公宅竹裏無人聲池中虛月白(文/苑)¶
(英華作/有虛白)荒庭衰草徧廢井蒼苔積惟有清風閒時時起¶
泉石¶
　　　陵歊臺(方輿勝覽凌歊臺在太平州城北黄山/上宋武帝南遊嘗登此臺乃建離宫焉)¶
　　　(江南通志陵歊臺在太平府當塗縣黄山有石/如案髙可五尺頂平而圓宋武帝建宫避暑處)¶
　　　(周必大泛舟遊山録出北門五里餘登陵歊臺/臺在黄山上本不髙而望甚逺西南卽青山却)¶
<pb:KR4c0014_WYG_022-34a>¶
　　　(顧采石天門及溧陽和州/諸山皆在目中  歊音囂)¶
曠望登古臺臺髙極人目叠嶂列逺(文苑英/華作遙)空雜花間¶
平陸閒雲入忩牖野翠生松竹欲覽碑上文苔侵豈堪¶
讀(王筠詩開忩延叠嶂丘希範與陳伯之書雜花生樹/羣鶯亂飛謝瞻詩夕隂曖平陸爾雅大野曰平高平)¶
(曰/陸)¶
　　　桓公井(一統志桓公井在太平府城/東五里白紵山晋桓温所鑿)¶
桓公名已古廢井曾未竭石甃冷蒼苔寒泉湛孤月秋¶
來桐暫落春至桃還發路逺人罕窺誰能見清澈(霏玉/本作)¶
<pb:KR4c0014_WYG_022-34b>¶
(潔從按廣韻湛與沉同音皆直深切兼引漢/書  俗浮湛句於湛字下葢沉湛古通用也)¶
　　　慈姥竹(藝文類聚丹陽記曰江寜縣南四十里/有慈母山積石臨江生簫管竹王褒洞)¶
　　　(簫賦所稱卽此竹也其竹圓緻異於衆處自伶/倫採竹嶰谷其後惟此幹見珍故歴代常給樂)¶
　　　(府俗呼為鼓吹山李善文選註江圖曰慈母山/此山竹作簫笛有妙聲太平府志慈姥山在當)¶
　　　(塗縣北四十里積石俯江岸壁峻絶風濤洶湧/估舟嘗依此以避其山産竹圓體而疎節堪為)¶
　　　(簫管聲中音/律  姥音母)¶
野竹攢(文苑英/華作鑽)石生含烟映江島翠色落波深虛聲帶¶
寒早龍吟曽未聽鳳曲吹應好不學蒲栁凋貞心常自¶
<pb:KR4c0014_WYG_022-35a>¶
保(龍吟用馬融笛賦中語見五巻註鳳曲用簫史事見/六巻註晋書顧悦之曰蒲栁常質望秋先零蒲栁今)¶
(之水楊也其/葉昜凋落)¶
　　　望夫山(太平寰宇記望夫山在太平州當塗縣/北四十七里昔有人徃楚累歲不還其)¶
　　　(妻登此山望夫乃化為石其山/臨江周圍五十里髙一百丈)¶
顒(繆本/作寫)望臨碧空怨情感離别江草不知愁巖花但爭¶
發雲山萬重隔音信千里絶春去秋復來相思幾時歇¶
(廣韻顒/仰也)¶
　　　牛渚磯(江南通志牛渚山在太平府城西北三/十五里山下有磯曰牛渚磯與采石磯)¶
<pb:KR4c0014_WYG_022-35b>¶
　　　(相屬亦名燃犀浦晋溫嶠燃犀照水族於此太/平府志牛渚磯在當塗縣采石山下江滣有石)¶
　　　(柱髙丈許突兀峭壁間相傳古有金牛見此故/名後漢志丹陽疆域獨稱南有牛渚孫呉東晋)¶
　　　(毎宿重/兵其地)¶
絶壁臨巨川連峰勢相向亂石流洑間廻波自成浪但¶
驚羣木秀莫測精靈狀更聽猿夜啼憂心醉江上(韻㑹/洑水)¶
(洄也異苑晋温嶠至牛渚磯聞水底有音樂之聲水深/不可測傳言其下多怪物乃燃犀角而照之須臾見水)¶
(族覆火竒形異狀或乗車馬著赤衣幘其夜夢人謂/曰與君幽明道隔何意相照耶詩國風憂心如醉)¶
　　　靈墟山(方輿勝覽靈墟山在當塗縣南十里一/統志靈墟山在太平府城東北三十五)¶
<pb:KR4c0014_WYG_022-36a>¶
　　　(里世傳丁令威學道飛昇於此山椒/壇址猶在山有洞後有井大旱不竭)¶
丁令辭世人拂衣向仙路伏鍊九丹成方隨五雲去松¶
蘿蔽幽洞桃杏深隱處不知曾化鶴遼海歸㡬度(搜神/後記)¶
(丁令威本遼東人學道於靈墟山後化鶴歸遼集城門/華表柱時有少年舉弓欲射之鶴乃飛徘徊空中而言)¶
(曰有鳥有鳥丁令威去家千年今始歸城郭如故人民/非何不學仙冢纍纍遂髙上冲天今遼東諸丁云其先)¶
(世有升仙者但不知名字耳江南通志丁令威遼東人/為涇縣令遊姑熟樂靈墟山泉石幽秀鍊丹於此丹成)¶
(翔虛去抱朴子第一之丹名曰丹華第二之丹名曰神/符第三之丹名曰神丹第四之丹名曰還丹第五之丹)¶
(名曰餌丹第六之丹名曰鍊丹第七之丹名曰柔丹第/八之丹名曰伏丹第九之丹名曰寒丹凡服九丹欲昇)¶
<pb:KR4c0014_WYG_022-36b>¶
(天則去欲且止人間亦任意皆能出入/無間不可得而害之矣五雲見七巻註)¶
　　　天門山(太平寰宇記天門山在太平州當塗縣/西南三十里有二山夾大江東曰慱望)¶
　　　(西曰天門按郡國志云天門山亦名蛾眉山楚/獲呉艅艎於此兩山相對時人呼為東梁山西)¶
　　　(梁山輿地志云慱望梁山東西隔江相對如門/相去數里謂之天門宋孝武詔曰梁山層岫雲)¶
　　　(峙流同海岳天表象魏以旌國形仍以二山立/闕故曰天門焉太平府志天門山在郡西南三)¶
　　　(十里亦稱東梁山與和州西梁山夾大江對峙/自江中逺望色如横黛修嫵静好宛宛不異蛾)¶
　　　(眉故又名/蛾眉山)¶
迥出江上山(蕭本作/山上)雙峰自相對岸映松色寒石分浪¶
<pb:KR4c0014_WYG_022-37a>¶
花碎參差逺天際縹緲晴霞外落日舟去遥廻首沉青¶
靄(栁顧言詩浹疊浪花生江淹詩虗空起青靄崦嵫生/暮霞  蘇東坡曰過姑熟亭下讀李白十咏疑其淺)¶
(近孫邈云聞之王安國此乃李赤詩祕閣下有赤集此/詩在焉白集中無此赤見桞子厚集自比李白故名赤)¶
(其後為厠鬼所惑而死今觀其詩只如此可以比李白/則其人心恙已乆非厠鬼之罪也陸放翁入蜀記李太)¶
(白集有姑熟十咏予族伯父彦逺嘗言東坡自黄州還/過當塗讀之撫手大笑曰&KR0915;物敗矣豈有李太白作此)¶
(語者郭功父爭以為不然東坡笑曰恐是太白後身所/作耳蓋功父少時詩句俊逸前輦或許之以為太白後)¶
(身功父亦遂以自負故東坡因是戲之或曰十咏及歸/来乎笑矣乎僧伽歌懐素草書歌太白舊集本無之宋)¶
(次道再編時貪/多務得之遇也)¶
<pb:KR4c0014_WYG_022-37b>¶
　¶
　¶
　¶
　¶
　¶
　¶
　¶
　李太白集注巻二十二¶
