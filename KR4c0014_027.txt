# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.316853
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十七
<pb:KR4c0014_WYG_027-1a>¶
欽定四庫全書¶
　李太白集注巻二十七¶
　　　　　　　　　　　　　錢塘　王𤦺　撰¶
　序二十首¶
　　暮春江夏送張祖監丞之東都序¶
吁咄哉僕書室坐愁亦已乆矣毎思欲遐登蓬萊極目¶
四海手弄白日頂摩青穹揮斥幽憤不可得也而金骨¶
未變玉顔已緇何常不捫松傷心撫鶴歎息誤學書劍¶
<pb:KR4c0014_WYG_027-1b>¶
薄遊人間紫微九重碧山萬里有才無命甘於後時劉¶
表不用於禰衡暫来江夏賀循喜逢於張翰且樂船中¶
(宋書樂志旋駕聳汛青穹荘子揮斥八極神氣不變郭/象注揮斥猶縦放也説文緇黒色也謝朓詩薄遊苐從)¶
(告紫微天子所居之宫以擬天之紫微垣而名也後漢/書禰衡傳劉表及荆州士大夫先服其才名甚賔禮之)¶
(後侮慢於表表恥不能容以江夏太守黄祖性急故送/衡與之祖亦善待焉晉書㑹稽賀循赴命入洛經呉閭)¶
(門於船中彈琴張翰初不相識乃就循言談便大相欽悦/問循知其入洛翰曰吾亦有事北京便同載即去而不)¶
(告家/人)達人張侯大雅君子統泛舟之役在清川之湄談¶
𤣥賦詩連興數月醉盡花栁賞窮江山王命(繆本作/國祖)有¶
<pb:KR4c0014_WYG_027-2a>¶
程告以行邁烟景晚色慘為愁容繫飛帆於半天泛渌¶
水於遥海欲去不忍更開芳樽樂雖寰中趣逸天半平¶
生酣暢未若此筵至於清談浩歌雄筆麗藻笑飲醁酒¶
醉揮素琴余實不愧於古人也(左傳秦輸粟於晋自雍/及絳相繼命之曰泛舟)¶
(之役詩國風行邁靡靡毛傳曰邁行也鄭箋曰行道也/道行猶行道也劉孝綽詩芳樽散緒寒梁簡文帝大愛)¶
(敬寺刹下銘序功超域外道邁寰中楚辭臨風怳兮浩/歌郭璞爾雅序英儒贍聞之士洪筆麗藻之客疏曰洪)¶
(大也麗羙也藻水藻也有文以喻人之二文章/言大有詞筆羙於文章之客也素琴見  巻注)揚袂逺别¶
何時歸來想洛陽之秋風將膾魚以相待詩可贈逺無¶
<pb:KR4c0014_WYG_027-2b>¶
乃闕乎(張翰在洛見秋風起因思吳中蓴菜/羹鱸魚膾遂命駕而歸見廿二巻注)¶
　　奉餞十七翁二十四翁尋桃花源序(名山洞天福/地記桃源山)¶
　　(周圍七十里名白馬𤣥光之天在朗州武陵縣一/統志桃源山在湖廣常徳府桃源縣南二十里其)¶
　　(西南有桃源洞一名秦人洞洞北有桃花溪故老/傳云晉太元中武陵漁人沿溪行忽逢桃樹夾岸)¶
　　(復前行得一山山有小口便捨船入行數十步豁/然平曠屋舍儼然桑竹交通雞犬相聞男女耕種)¶
　　(怡然自樂見漁人驚問所從來為設酒殽村中聞/有此人咸來問訊自云先世避秦亂率妻子來此)¶
　　(不復出停數日送出漁人誌之太守即遣人隨所/誌迷不復得路琦按桃花源自陶淵明作記之後)¶
　　(無人復至其地後人多云是仙境或云乃託言耳非實/境也好竒之士慕想不可得而指近地之山以當)¶
<pb:KR4c0014_WYG_027-3a>¶
　　(之遂有桃源山其實/非昔之桃花源矣)¶
昔祖龍滅古道嚴威刑煎熬生人若墜大火三墳五典¶
散為寒灰築長城建阿房并諸侯殺豪俊自謂功髙羲¶
皇國可萬世思欲凌雲氣求仙人登封太山風雨暴作¶
雖五松受職草木有知而萬象乖度禮刑將弛則綺皓¶
不得不遁於南山魯連不得不蹈於東海則桃源之避¶
世者可謂超升先覺夫指鹿之儔連頸而同死非吾黨¶
之謂乎(祖龍見二巻注謂秦始皇楚辭九思我心兮煎/熬孔安國尚書序伏羲神農黄帝之書謂之三)¶
<pb:KR4c0014_WYG_027-3b>¶
(墳言大道也少昊顓頊髙辛唐虞之書謂之五典言常/道也史記秦始皇三十四年丞相李斯請史官非秦紀)¶
(皆燒之非博士官所職天下敢有藏詩書百家語者悉/詣守尉雜燒之有敢偶語詩書棄市以古非今者族吏)¶
(見知不舉者與同罪令下三十日不燒黥為城旦賈生/過秦論乃使䝉恬北築長城而守藩籬卻匈奴七百餘)¶
(里胡人不敢南下而牧馬士不敢彎弓而報怨三輔黄/圖阿房宫亦曰阿城惠文王造宫未成而亡始皇廣其)¶
(宫規恢三百餘里離宫别館彌山跨谷輦道相屬閣道/通驪山八十餘里表南山之巔以為闕絡樊川以為池)¶
(作阿房前殿東西五十步南北五十丈上可坐萬人下/建五丈旗以木蘭為梁以磁石為門周馳為複道度渭)¶
(屬之咸陽以象太極閣道抵營室也過秦論墮名城殺/豪俊史記秦始皇二十六年制曰朕聞太古有號無諡)¶
(中古有號死而以行為諡如此則子議父臣議君也甚/無謂朕勿取焉自今以來除諡法朕為始皇帝後世以)¶
<pb:KR4c0014_WYG_027-4a>¶
(計數二世三世至於萬世傳之無窮二十八年始皇上/太山立石封祠祀下風雨暴至休于樹下因封其樹為)¶
(五大夫野客叢書按應劭云秦皇逢暴雨得五松因封/為五大夫獨異志始皇二十八年登封太山至半道忽)¶
(大風雨雷電路旁有五松樹䕃翳數畝乃封為五大夫/忽聞松上有人言曰無道徳無仁禮而王天下妄名帝)¶
(何以封左右咸聞始皇不樂歸崩於沙丘綺皓遁南山/見二十二巻註魯連蹈東海見四巻注史記趙髙欲為)¶
(亂恐羣臣不聴乃先設騐持鹿獻於二世曰馬也二世/笑曰丞相誤矣謂鹿為馬問左右左右或黙或言馬以)¶
(阿順趙髙或言鹿者髙因陰中諸言鹿者以法後羣臣/皆畏髙李善文選註風俗通曰秦相趙髙指鹿為馬束)¶
(蒲為脯二/世不覺)二翁耽老氏之言繼少卿之作文以述大雅¶
道以通至精巻舒天地之心脱落神仙之境武陵遺跡¶
<pb:KR4c0014_WYG_027-4b>¶
可得而窺焉問津利往水引漁者花藏仙谿春風不知¶
從來落英何許流出石洞來入晨光盡開有良田名池¶
竹果森列三十六洞別為一天耶今扁舟而行笑謝人¶
世阡陌未改古人依然白雲何時而歸來青山一去而¶
誰往諸公賦桃源以羙之(史記老子修道徳其學以自/隠無名為務居周乆之見周)¶
(之衰乃遂去至關關令尹喜曰子將隠矣彊為我著書/於是老子乃著書上下篇言道徳之意五千餘言而去)¶
(莫知其所終文選有李少卿與蘇武詩三首老氏之言/少卿之作俱切李氏事用何許猶何處也何晏景福殿)¶
(賦晨光内照流景外烻李善註晨光日光也述異記人/間三十六洞天知名者十耳餘二十六天出九微志扁)¶
<pb:KR4c0014_WYG_027-5a>¶
(舟特舟也阡陌田間/道也俱詳二巻註)¶
　　夏日(繆本於日字/下多一奉字)陪司馬武公與羣賢宴姑熟亭¶
　　序(武公名幼成為宣州司馬見後趙公西候亭頌/江南通志太平府當塗縣有采虹橋即下浮橋)¶
　　(唐李陽氷建亭在其上李白序/之名姑熟亭盖走蕪湖道也)¶
通驛公館南有水亭焉四甍翬飛巉絶浦嶼葢有前攝¶
令河東薛公棟而宇之今宰隴西李公明化開物成務¶
又横其梁而閣之晝鳴閒琴夕酌清月葢為接輶軒祖¶
逺客之佳境也(説文甍屋棟也徐鍇曰所以承瓦故從/瓦詩小雅如鳥斯革如翬斯飛鄭箋曰)¶
<pb:KR4c0014_WYG_027-5b>¶
(伊洛而南素質五色皆備成章曰翬翬者烏之竒異者/也孔穎逹正義斯革斯飛言簷阿之勢似鳥飛也周易)¶
(夫易開物成務冒天下之道左思呉都賦輶軒蓼擾李/周翰註輶軒輕車也昔人多以輶軒為使車之通稱見)¶
(九巻注輶甍音萌/翬音揮  音由)製置既乆莫知何名司馬武公長材¶
博古獨映方外因據胡牀岸幘嘯咏而謂前長史李公¶
及諸公曰此亭跨姑熟之水可稱為姑熟亭焉嘉名勝¶
槩自我作也(世説桓宣武引謝奕為司馬奕既上猶推布/衣交在温座席岸幘嘯咏無異常日宣武)¶
(毎曰我方外司馬方輿勝覽姑熟溪在/太平州當塗縣南二里西入大江)且夫曹官紱冕¶
者大賢處之若逰青山卧白雲逍遙偃傲何適不可小¶
<pb:KR4c0014_WYG_027-6a>¶
才居之窘而自拘悄若桎梏則清風朗月河英嶽秀皆¶
為棄物安得稱焉所以司馬南隣當文章之旗鼓翰林¶
客卿揮辭鋒以戰勝名教樂地無非得俊之塲也千載¶
一時言詩紀志(司馬指武公翰林白自謂於時為客故/曰客卿晉書思緒雲騫辭鋒景煥世説)¶
(王平子胡母彦國諸人皆以任放為達或有裸/體者樂廣笑曰名教中自有樂地何為乃爾也)¶
　　江夏送林公上人遊衡岳序¶
江南之仙山黄鶴之爽氣偶得英粹後生俊人林公世¶
為豪家此土之秀落髪歸道專精律儀白月在天朗然¶
<pb:KR4c0014_WYG_027-6b>¶
獨出既灑落於彩翰亦諷誦(繆本/作詩)於人(繆本/作金)口(方輿勝/覽黄鶴)¶
(山一名黄鵠山在江夏縣東九里去縣西北二里有黄/鶴磯顔延之宋武帝諡議英粹之照正性自天南史王)¶
(規傳王威明風韻遒上神峯標映千里絶跡百尺無枝/實俊人也梁書慈心深廣律儀清浄法苑珠林西方一)¶
(月分為黒白初月一日至十五日名為白月十六日巳/去至於月盡名為黒月此文所云白月則指滿月而言)¶
(也茟嚴經何况/如來金口所説)閒雲無心與化偕往欲將振五樓之金¶
䇿浮三湘之碧波乗杯泝流考室名岳瞰憩冥壑凌臨¶
諸天登祝融之峯巒望長沙之烟火遙謝舊國誓遺歸¶
蹤百千開士稀有此者(金策錫杖也見十五巻注三湘/見一巻注神僧杯度常乗木杯)¶
<pb:KR4c0014_WYG_027-7a>¶
(渡河見十巻注初學記衡山一峯名石囷下有石室中/常聞諷誦聲冥壑幽谷也諸天見十九巻註一統志祝)¶
(融峯在衡山縣西北三十里位值離宫以配火徳乃祝/融君逰息之所上有青玉壇道書以為第二十四福地)¶
(湖廣通志衡山有七十二峯其最髙者為祝融峯舊傳/髙九千七百三十丈或云祝融峯去地二萬丈唐盧載)¶
(詩五千里地望皆見七十二峯中最尊是也峯頂有風/穴毎將雨則風自穴發又有雷池禱雨皆騐按唐書地)¶
(里志潭州長沙郡𨽻江南西道領長沙湘潭湘鄊益陽/醴陵瀏陽六縣開士見廿一巻贈衡岳僧方外詩注)¶
予所以歎其峻節揚其清波龍象先輩迴眸拭視比夫¶
汩泥沙者相去如牛之一毛昔智者安禪於台山逺公¶
托志於廬嶽髙標勝槩斯亦嚮慕哉(顔延年詩峻節貫/秋霜僧中能負荷)¶
<pb:KR4c0014_WYG_027-7b>¶
(大法者謂之龍象見十二巻注張九齡詩相去九牛毛/慙歎知何已傳燈録智顗禪師荆州華容人十五禮佛)¶
(像誓志出家怳焉如夢見大山臨海際峯頂有僧招手建/接入一伽藍云汝當居此年十八依僧法緒出家陳大)¶
(七年隠天台山佛隴峯有定光禪師先居此峯謂弟子/曰不乆當有善知識領徒至此俄而師至光曰憶疇昔)¶
(舉手招引否師即悟禮像之徴悲喜交懐乃執手共至/菴所其夜聞空中鐘磬之聲師曰是何祥也曰是犍椎)¶
(集僧得住之相此處金地吾已居之北峯銀地汝宜居/焉開山後宣帝建修禪寺割始豐縣調以充衆費及隋)¶
(煬帝請師受菩薩戒號師為智者師自始受禪教終乎/滅度常披一壊衲冬夏不釋來往居天台山二十二年)¶
(建造大道塲一十二所國清最居其後神僧傳釋慧逺/欲往羅浮及届潯陽見廬峯清净足以息心始住龍泉)¶
(精舍此處去水本逺逺乃以杖叩地曰若此中可得栖/立當使朽壞抽泉言畢清流引出浚以成溪於是率衆)¶
<pb:KR4c0014_WYG_027-8a>¶
(行道昏曉不絶釋迦餘化於斯復興自逺卜居廬阜三/十餘年影不出山跡不入俗毎送客逰履常以虎溪為)¶
(界骨汩/音)紫霞揺心青楓夾岸目㫁川上送君此行羣公¶
臨流賦詩以贈¶
　　金陵與諸賢送權十一序¶
斯髙柄秦嬴世不二三傑伏草與漢並出莽夷朱暉耿¶
鄧乃起自古英達未必盡用於當年去就之理在大運¶
爾(李斯趙髙執秦國之柄毒痡天下致嬴氏甫二世而/亡於是三傑輔漢髙以出定天下王莽簒漢耿弇鄧)¶
(禹之徒乃起而佐光武以致中興夷滅也朱暉火之光/暉也漢以火徳王故云史記髙祖曰運籌策帷帳之中)¶
<pb:KR4c0014_WYG_027-8b>¶
(決勝於千里之外吾不如子房鎮國家撫百姓給饋饟/不絶糧道吾不如蕭何連百萬之衆戰必勝攻必取吾)¶
(不如韓信此三人皆人傑也吾能用之此吾所以取天/下也三國志註江表傳曰有周瑜者與孫策同年亦英)¶
(達夙/成)我君六葉繼聖熈乎𤣥風三清垂拱穆然紫極天¶
人其一哉所以青雲豪士散在商釣四坐明哲皆清朝¶
旅人(韻㑹熈興也又廣也𤣥風清静之風也玉海唐大/明宫内有三清殿楊巨元詩金臺殿角直三清雍)¶
(録閣本大明宫圗有三清殿又韓詩外傳寒暑均則三/光清三光清則風雨時垂拱無為之意詳見二十一巻)¶
(注漢書東方朔傳於是呉王穆然俛而深思顔師古注/穆然静思貌紫極王者之居也見八巻注商釣或隠於)¶
(市或漁於水也四坐明哲謂坐中諸賢旅人/謂未登仕籍奔走四方猶仲尼旅人之意)吾希風廣¶
<pb:KR4c0014_WYG_027-9a>¶
成蕩漾浮世素受寶訣為三十六帝之外臣即四明逸¶
老賀知章呼余為謫仙人盖實録耳而嘗採姹女於江¶
華收河車於清溪與天水權昭夷服勤爐火之業乆矣¶
(後漢書海内希風之流遂共相標榜章懐太子注希望/也廣成子古之仙人見二巻注寶訣道家修煉之訣三)¶
(十六帝見三巻注陳書出者稱為元首處者謂之外臣/賀知章事見二十四巻注姹女汞也河車鉛也皆煉丹)¶
(藥物參同契河上姹女靈而最神得火則飛不見埃塵/陰真君金液還丹歌云北方正氣名河車唐書地理志)¶
(道州江華郡屬江南西道清溪在池州秋浦縣唐書宰/相世系表權氏出自子姓商武丁之裔封於權其地南)¶
(郡當陽縣權城是也楚武王滅權遷於那處其孫因以/為氏秦滅楚遷大姓于隴西因居天水  姹丑下切嗏)¶
<pb:KR4c0014_WYG_027-9b>¶
(去/聲)之子也冲恬淵静翰才峻發(唐文粹作/才翰駿發)白毎一篇一¶
札皆昭夷之所操吁舍我而南若折羽翼時嵗律寒苦¶
(唐文粹/作色)天風枯聲雲帆涉漢冏若絶電(繆本/作電)舉目四顧¶
霜天峥嶸銜杯叙離羣子賦詩以出餞酒仙翁李白辭¶
(馬融廣成頌張雲㠶鮑照詩人生倐忽如絶電/峥嶸言天氣之髙也劉伶酒徳頌銜杯潄醪)¶
　　春於姑熟送趙四流炎方序(在晉時為姑熟在唐/時為宣州當塗縣詳)¶
　　(見廿五巻注趙盖/為當塗縣尉者也)¶
白以鄒魯多鴻儒燕趙饒壯士盖風土之然乎趙少翁¶
<pb:KR4c0014_WYG_027-10a>¶
(文苑英華/作公為是)才貌瓌雅志氣豪烈以黄綬作尉泥蟠當塗¶
亦雞棲鶴籠不足以窘束鸞鳳(一作/凰)耳(晉書儒林傳鴻/儒碩學無乏於)¶
(時顔師古漢書注丞尉職卑皆黄綬後漢書中遭傾覆/龍徳泥蟠三國志秦宓傳揚子雲潛心著述有補于世)¶
(泥蟠不滓行參聖師韻㑹棲雞所止/也  瓌音規棲音細或亦從西音讀)以疾惡抵法遷於¶
炎方辭髙堂而墜心指絶國以揺恨天與水逺雲連山¶
長借光景於頃刻開壺觴於洲渚黄鶴曉别愁聞命子¶
之聲青楓冥色盡是傷心之樹(絶國謂絶逺之地見五/巻注楚辭湛湛江水兮)¶
(上有楓目極千/里兮傷春心)然自呉瞻秦日見喜氣上當攫玉弩摧¶
<pb:KR4c0014_WYG_027-10b>¶
狼狐洗清天地雷雨必作冀白日迴照丹心可明巴陵¶
半道坐見還呉之棹令雪解而松柏振色氣和而蘭蕙¶
開芳僕西登天門望子於西江之上(秦者長安帝都之/地日見喜氣謂其)¶
(有振興之象上者指元宗攫玉弩謂親東征伐之柄摧/狼狐謂勦滅安禄山之徒洗清天地謂宇宙清泰雷雨)¶
(必作謂大赦天下尚書帝命騐玉弩發驚天下易解卦/雷雨作解君子以赦過宥罪巴陵岳州也天門山在當)¶
(塗縣西南詳/二十二巻注)吾賢可流水其道浮雲其身通方大適何¶
往不可何戚戚於路歧哉¶
　　秋於敬亭送從姪耑逰廬山序(敬亭山在今江南/寜國府宣城縣北)¶
<pb:KR4c0014_WYG_027-11a>¶
　　(廬山在今江西九江府徳化縣南山北/𨽻南康星子縣詳見前注  耑音端)¶
余小時大人令誦子虚賦私心慕之及長南遊雲夢覧¶
七澤之壯觀酒隠安陸蹉跎十年初嘉興季父謫長沙¶
西還時予拜見預飲林下耑乃稚子嬉遊在傍今來有¶
成鬱負秀氣吾衰乆矣見爾慰心申悲導(當作/道)舊破涕¶
為笑(子虚賦見一巻注方輿勝覽雲夢澤在安陸縣南/五十里預飲林下用阮籍叔姪為竹林之逰事見)¶
(十二巻注劉琨答盧諶/書舉觴對膝破涕為笑)方告我逺涉西登香爐長山横¶
蹙九江却轉瀑布天落半與銀河争流騰虹奔電潨射¶
<pb:KR4c0014_WYG_027-11b>¶
萬壑此宇宙之竒詭也其上有方湖石井不可得而窺¶
焉(廬山有香爐峯有瀑布水詳二十一巻注韻㑹潨水/㑹也逺法師逰廬山記自托此山二十三載再踐石)¶
(門四遊南嶺東望香爐峯北眺九江傳聞有石井方湖/中有赤鱗涌出野人不能叙直嘆其竒而已  潨音叢)¶
羨君此行撫鶴長嘯恨丹液未就白龍來遲使秦人著¶
鞭先往桃花之水孤負夙願慚歸名山(文苑英華作慚/未歸於名山)¶
終期後來攜手五嶽情以送逺詩寜闕乎(丹液仙藥見/二巻注白龍)¶
(用陵陽子明事見十二巻注/桃花水即桃花源見二巻注)¶
　　送黄鐘之鄱陽謁張使君序(鄱陽郡即饒州𨽻江/南西道  鄱音婆)¶
<pb:KR4c0014_WYG_027-12a>¶
東南之羙者有江夏黄公焉白竊飲風流嘗(郭本/作始)接談¶
笑亦有抗節玉立光輝炯(繆本/作冏)然氣髙時英辯折天口¶
道可濟物志棲無垠(任昉宣徳皇后令辯折天口而似/不能言李善注七畧曰齊田駢好)¶
(談論故齊人為語曰天口駢天口者言田駢子不/可窮其口若事天吕向注辯折謂分别事理也)鄱陽¶
張公朝野榮望愛客接士即原嘗春陵之亞焉毎欽其¶
辭華懸榻見往(當作/待)而黄公因訪古跡便從貴遊乃僑¶
裝撰行去國遐陟(原嘗春陵見七巻注陳蕃懸榻見十/四巻注鮑照詩僑装多闕絶廣韻僑)¶
(客也撰定也僑装謂客行之裝/撰行謂定行日遐陟逺行也)諸子銜酒惜別沾(繆本/作脱)¶
<pb:KR4c0014_WYG_027-12b>¶
巾分贈沉醉烟夕惆悵涼月天南迴以變夏火西飛而¶
獻秋汀葭颯然海草微落夫子行邁我心若何毋金玉¶
爾音而有遐心湖水演(繆本/作悠)沔朂哉是行共賦武昌釣¶
臺篇以慰别情耳(火心星也下而西流則為秋候詳五/巻注謝朓詩汀葭稍靡靡廣韻汀水)¶
(際平沙也葭蘆也周朗報羊希書池上海草嵗榮日蔓/行邁見本巻注詩小雅毋金玉爾音而有遐心正義曰)¶
(言汝雖不來當𫝊書信毋得自愛音聲貴如金玉不以/遺問我而有疏逺我之心恐遂疏已故以恩責之冀音)¶
(信不絶廣韻演水長流貌韻㑹沔流滿貌太平寰宇記/釣臺在武昌城下有石圻臨江懸峙四眺極目武昌記)¶
(云釣臺在城南方輿勝覧釣臺在武昌北門外大江中/郡志孫權嘗整陳于釣臺  汀音㕔葭音加演音衍沔)¶
<pb:KR4c0014_WYG_027-13a>¶
(音/免)¶
　　早春於江夏送蔡十還家雲夢序¶
吾觀蔡侯竒人也爾其才髙氣逺有四方之志不然何¶
周流宇宙太多耶白遐窮冥搜亦以早矣海草三緑不¶
歸國門又更逄春再結鄉思一見夫子冥心道存窮朝¶
晚以作宴驅烟霞以輔賞朗笑明月時眠落花斯逰無¶
何尋告暌索來暫觀我去還愁人(孫綽天台山賦序逺/寄冥搜李善注冥捜)¶
(搜訪幽㝠也何遜詩五/載共衣裘一朝異暌索)乃浮漢陽入雲夢鄉枻云叩歸¶
<pb:KR4c0014_WYG_027-13b>¶
魂亦飛且青山綠楓累道相接遇勝因賞利君前行既¶
非逺離曷足多歎(廣韻枻楫也陶潛詩叩枻新/秋月臨流别友生  枻音曳)秋七月¶
結逰鏡湖無&KR0317;我期先子而往敬慎好去終當早來無¶
使耶川白雲不得復弄爾鄉中廖公及諸才子為詩略¶
謝之(詩國風匪我愆期毛傳曰愆過也&KR0317;與愆同耶川/即若耶溪與鏡湖俱在  㑹稽詳見六巻注)¶
　　秋日於太原南柵餞陽曲王贊公賈少公石艾尹¶
　　少公應舉赴上都序(按唐書地理志太原府有陽/曲縣有石艾縣天寶元年更)¶
　　(石艾為廣陽縣容齋随筆唐人呼縣令為明府丞/為贊府尉為少府李太白集有餞陽曲王贊公賈)¶
<pb:KR4c0014_WYG_027-14a>¶
　　(少公石艾尹少公序盖陽曲丞尉石艾尉也贊公/少公之語益竒班固西都賦實用西遷作我上都)¶
　　(張銑注上/都西京也)¶
天王三京北都居一其風俗逺盖陶唐氏之人歟襟四¶
塞之要衝控五原之都邑雄藩劇鎮非賢莫居(三京謂/西京東)¶
(京北京也唐以雍州為西京河南為東京太原為北京/通典開元十一年以并州髙祖起義之地置太原府號)¶
(曰北京太平寰宇記并州大都督府天授元年置北都/兼都督府開元十一年元宗行幸至此以此州王業所)¶
(興又建北都仍改并州為太原府立起義堂碑以紀其/事通典今之并州為太原府古唐國也昔帝堯為唐侯)¶
(所封之國太平寰宇記并州太原郡其人有唐堯之遺/教君子深思小人儉陋盧諶理劉司空表咸以并州之)¶
<pb:KR4c0014_WYG_027-14b>¶
(地四塞為固東阻井陘西限藍谷前有太行之嶺後有/句注之關廣韻控引也五原漢武帝所置郡唐時鹽州)¶
(豐州勝州皆其故地去太原四百餘里詳見/五巻注張載劍閣銘形勝之地匪親勿居)則陽曲丞¶
王公神仙之胄也爾其學鏡千古知周萬殊又若少府¶
賈公以述作之雄也鼇弄筆海虎攫辭塲又若石艾尹¶
少公廊廟之器口折黄馬手揮青萍咸道貫於人倫名¶
飛於日下實難沉屈永懐青霄劍有隠而氣衝七星珠¶
雖潛而光照萬壑(王氏一支相傳出自周靈王太子晉/即與浮丘公仙去者故曰神仙之胄)¶
(駱賓王餞尹大官序請振詞鋒同開筆海王勃夫子廟/碑虚舟獨泛乗學海之波瀾直轡髙驅踐詞塲之閫閾)¶
<pb:KR4c0014_WYG_027-15a>¶
(蜀志許靖夙有名譽既以篤厚為稱又以人物為意雖/行事舉動未悉允當蔣濟以為大較廊廟器也莊子黄)¶
(馬驪牛三司馬彪曰牛馬以二為三曰牛曰馬曰牛馬/形之三也曰黄曰驪曰黄驪色之三也曰黄馬曰驪牛)¶
(曰黄馬驪牛形與色為三也故曰一與言為二二與一/為三也劉孝標廣絶交論騁黄馬之劇談吕延濟注荘)¶
(子曰惠施云黄馬驪牛三謂黄驪色為三也言辨者以/此為劇談也青萍劍名見九巻注後漢書郭林宗雖善)¶
(人倫而不為危言覈論許劭少峻名節好人倫多所賞/識晉書桓彛有人倫識鑒拔才取士或出於無聞或得)¶
(之孩抱時人方之許郭人倫者品目人物之髙下各為/倫類也日下謂帝都見八巻注左思蜀都賦干青霄而)¶
(秀出張銑注霄天也七星謂北斗之星/暗用豐城劍氣冲牛斗間事見三巻注)今年春皇帝有¶
事千畝湛恩八埏大搜羣才以緝邦政而王公以令宰¶
<pb:KR4c0014_WYG_027-15b>¶
見舉賈公以王霸昇聞海激佇乎三千天飛期於六月¶
必有以也豈徒然哉(禮記天子為籍千畝冕而朱紘躬/秉耒玉海開元二十三年正月巳)¶
(亥耕籍田大赦賜勲爵所謂湛恩八埏大捜羣才正指/斯事漢書威武紛云湛恩汪濊顔師古注湛讀曰沉沉)¶
(深也八埏八方也詳九巻注法苑珠林荘周説云有大/鵬其形極大大鵬之背不知幾千里將欲飛時擊水三)¶
(千里翼若垂天之雲摶扶揺而上去地九萬里方乃得/逝要從北溟至於南溟一飛六月終不中息詩國風何)¶
(其乆也必/有以也)有從兄太原主簿舒才華動時規謀匠物乃¶
黕翠幕筵虹梁瓊羞霞開羽觴電舉然後抗目逺覽憑¶
軒髙吟(繆本於此下多汾河鏡開漲藍都之/氣色晉山屏列横朔野之郊原四句)屏俗事於¶
<pb:KR4c0014_WYG_027-16a>¶
煩襟結浮歡於落景俄而皓月生海來窺醉客黄雲出¶
關半起秋色數君乃輟酌慷慨揺心促裝望丹闕而非¶
逺揮玉鞭而且去(太原縣𨽻河東道之太原府設主簿/一人正九品上後漢書百官志注蕃)¶
(維盤固規謀𢎞逺潘岳籍田賦翠幕黕以雲布班固西/都賦抗應龍之虹梁李善注梁形似龍而曲如虹也楚)¶
(辭瑶漿蜜勺實羽觴些王逸注羽翠羽也觴觚也漢書/酌羽觴兮銷憂劉徳注羽觴酒疾行如羽也孟康曰羽)¶
(觴酌也作生爵形有頭尾羽翼如淳曰以瑇瑁覆翠羽/於下徹上見師古曰孟説是也張衡西京賦羽觴行而)¶
(無數劉良注羽觴杯上綴羽以速飲也謝靈運詩浮歡/昧眼前沈照貫終始顔延年詩流雲藹青闕皓月鑒丹)¶
(宫謝靈運詩恭承古人意促装/返柴荆  黕都感切耽上聲)白也不敏先鳴翰林幸¶
<pb:KR4c0014_WYG_027-16b>¶
叨玳瑁之筵敢竭麒麟之筆請各探韻賦詩寵行(左傳/平陰)¶
(之役先二子鳴劉楨𤓰賦布象牙之席薫玳瑁之筵王/勃春日孫學宅宴序俠客時有且傾鸚鵡之杯文人代)¶
(輕聊舉麒麟之筆盧照鄰釋疾文東郊絶此麒麟筆西/山秘此鳳凰柯  按唐書改京城為西京東都為東京)¶
(北都為北京乃天寶元年事而太白供奉翰林正在天/寶初年此文有天王三京及先鳴翰林二句疑是其去)¶
(國以後之作然天寶改元以後不見有耕籍事或是史/臣失書亦未可定而改石艾縣為廣陽則正在天寶元)¶
(年此文猶稱石艾不稱廣陽知為天寶以前作也三京/之稱或在先時巳有此名而翰林謂文翰之林盖先作)¶
(詩以為文/林之倡耳)¶
　　送戴十五歸衡岳序¶
<pb:KR4c0014_WYG_027-17a>¶
白上探𤣥古中觀人世下察交道海内豪俊相識如浮¶
雲自謂徳參夷顔才亞孔墨莫不名由口進實從事退¶
而風義可合者厥惟戴侯(人物志夫名非實用之不效/故曰名由口進而實從事退)¶
(中情之人名不副實用之有/效故名由衆退而實從事彰)戴侯寓居長沙(繆本缺戴/侯字郭本)¶
(缺寓/字)禀湖岳之氣少長咸洛窺霸王之圖精微可以入¶
神懿重可以崇徳謨猷可以尊主文藻可以成化兼以¶
五材統以四羙何往而不濟也(長沙之地在唐為潭州/長沙郡𨽻江南西道有)¶
(洞庭湖有衡岳咸陽洛陽有古昔帝王覇主争據之跡/姜子所謂五材者勇智仁信忠也勇則不可犯智則不)¶
<pb:KR4c0014_WYG_027-17b>¶
(可亂仁則愛人信則不欺忠則/無二心四羙承上四句而言)其二三諸昆皆以才秀¶
擢用辭翰炳發昇聞天朝而此君獨潛光後世(一作/時)以¶
期大用鯤海未躍&KR0583;霄悠然不逺千里訪予以道䢵(郭本/作却)¶
(誤/)國之秀有廖侯焉人倫精鑒天下獨立每延以宴謔¶
許為通人獨孤有鄰及薛諸公咸亦以為信然矣(韻㑹/鄖説)¶
(文漢南之國地理沿革表徳安府古鄖子國一云在江/夏集韻鄖或作䢵人倫已見前二篇注言其有知人之)¶
(明獨立猶獨步之意後漢書袁紹客多豪/俊並有才説見鄭元儒者未以通人許之)屬明主未夢¶
且歸衡陽憩祝融之雲峯弄茱萸之湍水軒騎糾合祖¶
<pb:KR4c0014_WYG_027-18a>¶
於魏公之林亭笙歌鳴秋劍舞增氣况江葉墜綠沙鴻¶
冥飛登髙送逺使人心醉見周張二子為論平生雞黍¶
之期當速赴也(祝融峯見本巻送林公上人序注水經/注邵陵水東北出益陽縣其間逕流山)¶
(峽名之為茱萸江海録碎事澬江一名茱茰江在衡山/縣一統志茱茰灘在湖廣寶慶府城北四十里澬江水)¶
(勢險惡昔人置銅柱於岸側以固牽挽俗謂五十三灘/四十八灘此其首也糾亦合也左傳糾合諸侯而謀其)¶
(不協髙唐賦登髙逺望使人心瘁李善文選注謝承後/漢書山陽范式字巨卿與汝南張元伯為友春别京師)¶
(以秋為期至九月十五日殺雞作黍二親笑曰山陽去/此幾千里何必至元伯曰巨卿信士不失期者言未絶)¶
(而巨/卿至)¶
<pb:KR4c0014_WYG_027-18b>¶
　　早夏於(繆本於字下/多一江字)將軍叔宅與諸昆季送傅八¶
　　之江南序¶
易曰觀乎人文以化成天下窮此道者其惟傅侯耶侯¶
篇章驚(當作/警)新海内稱善五言之作妙絶當時陶公愧¶
田園之能謝客慚山水之羙佳句籍籍人為羙談(北齊/書雕)¶
(蟲之羙獨步當時陶淵明詩多言田園之適謝靈/運詩多言山水之趣靈運小字客兒詳十六巻注)前許¶
州司馬宋公藴氷清之姿重傅侯玉潤之徳妻以其子¶
鳳凰于飛潘楊之好斯為睦矣(唐時許州潁川郡𨽻河/南道州設司馬一人從)¶
<pb:KR4c0014_WYG_027-19a>¶
(五品下劉孝標世説注衛玠別傳玠娶樂廣女裴叔道/曰妻婦有氷清之姿壻有璧潤之望所謂秦晉之匹也)¶
(左傳初懿氏卜妻敬仲其妻占之曰吉是謂鳳凰于飛/和鳴鏘鏘杜預注雄曰鳳雌曰凰雄雌俱飛相和而鳴)¶
(鏘鏘然猶敬仲夫妻相隨適齊有聲譽潘岳楊仲武誄/潘楊之睦有自來矣盖岳乃楊之壻也故云潘楊之睦)¶
僕不佞也忝於芳塵宴同一筵心契千古清酌連曉𤣥¶
談入微歡攜無何(郭本/作間)旋告暌拆(一本作柝/繆本作坼)將軍叔雄¶
(舊本皆作英/今依劉本)畧葢古英明洞神天王貴宗誕育賢子八¶
龍増秀以列次五色相輝而有文㑹言髙樂曉餞金門¶
洗徳絃觴怡顔(上下似有缺文爽後漢書荀淑有子八/人儉緄靖燾汪  肅專益有名稱時人)¶
<pb:KR4c0014_WYG_027-19b>¶
(謂之八龍初荀氏舊里名西豪潁隂令苑康以為昔髙/陽氏有才子八人今荀氏亦有八子故改其里曰髙陽)¶
(里/)朱明草木已盛且江嶂若畫賞盈前途自然屏間坐¶
逰鏡裏行到霞月千里足供文章之用哉(屏間謂列嶂/如屏鏡裏謂)¶
(江明/若鏡)征帆空懸落日相逼二季揮翰詩其贈焉¶
　　冬日於龍門送從弟京兆參軍令問之淮南覲省¶
　　序(龍門山在河南府城西南詳十三巻注京兆即/雍州也詳十八巻注參軍京兆尹之屬官)¶
紫雲仙季有英風焉吾家見之若衆星之有月貴則天¶
王之令弟寶則海岳之竒精逰者所謂風生玉林清明¶
<pb:KR4c0014_WYG_027-20a>¶
蕭灑真不虛也(紫雲仙似其從弟之號季謂季弟也出/曜經獨尊隻步無有儔匹猶如明月在)¶
(衆星/中)常醉目吾曰兄心肝五藏皆錦繡耶不然何開口¶
成文揮翰霧散吾因撫掌大笑揚眉當之使王澄再聞¶
亦復絶倒觀夫筆走羣象思通神明龍章炳然可得而見¶
(晉書琅邪王澄有髙名少所推服毎聞衛玠言輒歎息/絶倒故時人為之語曰衛玠談道平子絶倒龍章言其)¶
(文采炳煥若龍章之服也禮記有虞氏服韍夏后/氏山殷火周龍章王勃文研精麝墨運思龍章)歳十¶
二月拜省於淮南思白華之長吟眺黄雲之晚色目㫁¶
心盡情懸髙堂傾蘭醑而送行赫金鞍而照地錯轂蹲¶
<pb:KR4c0014_WYG_027-20b>¶
野朝英滿筵非才名動時何以及此(束晳補亡詩白華/朱萼被於幽薄吕)¶
(延濟注喻孝子事父母之潔白如朱萼承白華于幽薄/之中而鮮潔也唐髙宗詩華冠列綺筵蘭醑申芳宴玉)¶
(篇醑羙酒也鮑照詩鞍馬光照地楚辭車錯轂兮短兵/接王逸注錯交也輪轂交錯也牛𢎞樂府揖譲皆時傑)¶
(升降盡朝英聲醑/私吕切胥上)日落酒罷前山隂烟殷勤惠言吾道¶
東坐想洛橋春色先到淮城見千條之緑楊折一枝以¶
相贈則華萼情在吾無恨焉羣公賦詩以光榮餞(謝曕/詩花)¶
(萼相光飾吕延濟注花萼喻兄弟也琦按萼花蒂也/花萼相倚附不能相離故古人取之以為兄弟之喻)¶
　　江夏送倩公歸漢東序(漢東隨州也本春秋時隨/子之國其地在漢水之東)¶
<pb:KR4c0014_WYG_027-21a>¶
　　(左傳漢東之國隨為大是也後世以其地置州謂/之隨州隋時改稱漢東郡盖依此立名唐自天寶)¶
　　(以前名隨州天寶初改漢/東郡乾元初復為隨州)¶
謝安四十(繆本作昔/謝安四十)卧白雲於東山桓公累徴為蒼生¶
而一起常與支公逰賞貴而不移大人君子神冥契合¶
正可乃爾僕與倩公一(郭本缺/一字)面不忝古人言歸漢東¶
使我心痗夫漢東之國聖人所出神農之後季(郭本作/李誤)¶
良為大賢爾來寂寂無一物可紀有唐中興始生紫陽¶
先生先生六十而隠化若繼跡而起者惟倩公焉蓄壯¶
<pb:KR4c0014_WYG_027-21b>¶
志而未就期老成於他日且能傾産重諾好賢攻文即¶
惠休上人與江鮑往復各一時也僕平生述作罄其草¶
而授之思親遂行流涕惜别今聖朝巳捨李布當徴賈¶
生開顏洗目一見白日冀相視而笑於新松之山耶作¶
小詩絶句以冩別意(世説注續晉陽秋曰謝安悠㳺山/水以敷文祈理自娱桓温在西藩)¶
(欽其盛名諷朝廷請為司馬以世道未夷志存匡濟年/四十起家應務晉書謝安寓居㑹稽與王羲之及髙陽)¶
(許詢桑門支遁㳺處出則漁弋山水入則言詠屬文無/處世意東山蒼生巳見七巻注詩國風願言思伯使我)¶
(心痗毛傳曰痗病也元和郡縣志厲山亦名烈山在隨/州隨縣北百里禮記曰厲山氏炎帝也起于厲山故曰)¶
<pb:KR4c0014_WYG_027-22a>¶
(厲山氏太平寰宇記荆州記云隨地有厲鄉村有厲山/下有一穴是神農所生穴也穴口方一步容數人立今)¶
(穴口石上有神農廟在方輿勝覧荆州記隨州厲山有良/石穴云是神農所生遂即此地為神農社常年祀之季)¶
(隨之賢大夫諫隨君無追楚師事載左傳桓公六年紫/陽先生胡公見三十巻紫陽先生碑銘惠休上人見十)¶
(二巻注廣韻罄盡也季布事見十一巻/注徴賈生見二十五巻注  痗音昩)辭曰(繆本少辭/曰二字)¶
彼羙漢東國川藏明月輝寜知喪亂後更有一珠歸(新/序)¶
(珠産江漢玉産崑山荆州記荆藴玉以潤其區漢含珠/而清其域  按繆本詩中重録此文而寂寂作寂寞辭)¶
(曰作李白辭彼羙作路入凡/六字不同盖未及刪正也)¶
　　餞李副使藏用移軍廣陵序(通鑑上元元年宋州/刺史劉展領淮西節)¶
<pb:KR4c0014_WYG_027-22b>¶
　　(度副使剛强自用為其上者多惡之時有謡言曰/手執金刀起東方節度使王仲昇使監軍使内左)¶
　　(常侍邢延恩入奏展倔僵不受命姓名應謡䜟請/除之延恩因説上曰展方掘强兵宜以計去之請)¶
　　(除展江淮都統代李峘俟其釋兵赴鎮中道執之/此一夫之力耳上從之以展為都統淮南東江南)¶
　　(西浙西三道節度使密勅舊都統李峘及淮南東/道節度使鄧景山圗之延恩以制書授展展疑之)¶
　　(曰展自陳留參軍數年至刺史可謂暴貴矣江淮/租賦所出今之重任展無勲勞又非親賢一旦恩)¶
　　(命寵擢如此得非有讒人間之乎因泣下延恩懼/曰公素有才望主上以江淮為憂故不次用公公)¶
　　(反以為疑何哉展曰事茍不欺印節可先得乎延/恩曰可乃馳詣廣陵與峘謀解印節以授展展得)¶
　　(印節乃上表謝恩悉舉宋州兵七千趨廣陵延恩/知展已得其情還奔廣陵與李峘鄧景山發兵拒)¶
<pb:KR4c0014_WYG_027-23a>¶
　　(之移檄州縣言展反展亦移檄言峘反州縣莫知/所從峘引兵渡江屯京口景山將萬人屯徐城展)¶
　　(素有威名御軍嚴整江淮人望風畏之展倍道先/期至使人問景山曰吾奉詔書赴鎮此何兵也景)¶
　　(山不應展使其將孫待封張法雷撃之景山衆潰/與延恩奔夀州展引兵入廣陵遣其將屈突孝標)¶
　　(將兵三千徇濠楚王暅將兵四千略淮西展軍於/白沙設疑兵於𤓰州若將趨北固者峘悉鋭兵守)¶
　　(京口以待之展乃自上流濟襲下蜀峘軍聞之自/潰峘奔宣城甲午展陷潤州丙申陷昇州李峘之)¶
　　(去潤州也副使李藏用謂峘曰處人尊位食人重/禄臨難而逃之非忠也以數十州之兵食三江五)¶
　　(湖之險固不發一矢而棄之非勇也失忠與勇何/以事君藏用請収餘兵竭力以拒之峘乃悉以後)¶
　　(事授藏用藏用收散卒得七百人東至蘇州募壮/士得二千人立柵以拒展與展將張景超孫待封)¶
<pb:KR4c0014_WYG_027-23b>¶
　　(戰於郁墅兵敗奔杭州景超逐據蘇州待封進陷湖州/景超進逼杭州藏用使其将温晁屯餘杭展将下江)¶
　　(州徇江西於是屈突孝標陷濠楚等州王暅陷舒和/滁廬等州所向無不摧靡聚兵萬人騎三千横行江)¶
　　(淮間上命平盧兵馬使田神功將所部精兵三千討/展展聞之始有懼色自廣陵将兵八千拒之選精兵)¶
　　(二千渡淮擊神功於都梁山展敗走至天長以五百/騎據橋拒戰又敗展獨與一騎亡渡江上元二年正)¶
　　(月張景超引兵攻杭州敗李藏用將李疆於石夷門/孫待封自武康南出將㑹景超攻杭州温晁據險撃)¶
　　(敗之辛亥夜神功遣特進范知新等將四千人自白/沙濟西趨下蜀展擊之不勝弟殷勸展引兵逃入海)¶
　　(可延嵗月展曰若事不濟何用多殺人父子乎死早/晚等耳遂更率衆力戰將軍賈隠林射展中目而)¶
　　(仆遂斬之孫待封詣藏用降張景超聚兵至七千/餘人聞展死悉以兵授張法雷使攻杭州景超逃)¶
<pb:KR4c0014_WYG_027-24a>¶
　　(入海法雷至杭州李藏/用撃破之餘黨皆平)¶
夫功未足以葢世威不可以震主必挾此者持之安歸¶
所以彭越醢於前韓信誅於後况權位不及於此者虚¶
生危疑而潛包(繆本/作芭)禍心小拒王命是以謀臣將啖以節¶
鉞誘而烹之亦由借鴻濤於奔鯨鱠生人於哮虎呼吸¶
江海横流百川左縈右拂十有餘郡國計(文苑英/華作討)未及¶
誰當其鋒(抱朴子功盖世者不賞威震主者身危漢書/髙帝紀十一年春正月淮陰侯韓信謀反長)¶
(安夷三族三月梁王彭越謀反夷三族此云越醢於前/信誅于後恐誤漢書黔布傳漢誅梁王彭越盛其醢以)¶
<pb:KR4c0014_WYG_027-24b>¶
(徧賜諸侯何承天鼓吹鐃歌西川無潛鱗北渚有奔鯨/詩大雅闞如虓虎史記若夫泗上十二諸侯左縈而右)¶
(拂之可一/旦而盡也)我副使李公勇冠三軍衆無一旅横倚天之¶
劍揮駐日之戈吟嘯四顧熊羆雨集䝉輪扛鼎之士杖¶
干將而星羅上可以決天雲下可以絶地維翕振虎旅¶
赫張王師退如山立進若電逝轉戰百勝殭屍盈川水¶
膏於滄溟陸血於原野一掃瓦解洗清全吳可謂萬里¶
長城横斷楚塞不然五嶺之北盡餌於修蛇勢盤地蹙¶
不可圗也(梁書馬仙琕毎戰勇冠三軍當其衝者莫不/摧破左傳有田一成有衆一旅杜預注方十)¶
<pb:KR4c0014_WYG_027-25a>¶
(里為成五百人為旅宋玉大言賦長劍耿耿倚天外淮/南子魯陽公與韓搆戰酣日暮援戈而揮之日為之返)¶
(三舍陸機辨亡論哮&KR1487;之郡風驅熊羆之衆霧集王褒/四子講徳論莫不風馳雨集襲雜並至左傳狄虒彌建)¶
(大車之輪而䝉之以甲以為櫓左執之右拔㦸以成一/隊杜預注䝉覆也史記項籍長八尺餘力能扛鼎裴駰)¶
(注韋昭曰扛舉也索隠曰説文云扛横關對舉也音江/盧思道為隋檄陳文扛鼎䝉輪之卒事均驅兕干將劍)¶
(名又㦸名見十一巻注班固西都賦列卒周匝星羅雲/布吕延濟注星羅雲布言衆也莊子説劍篇上決浮雲)¶
(下絶地紀列子折天柱絶地維張衡西京賦陳虎旅於/飛亷李善注周禮虎賁下大夫旅賁氏中士也鬻子紂)¶
(虎旅百萬陳於商郊𤦺按太白所謂虎旅指有力如虎/之衆耳與李氏所解有異禮記縂干而山立武王之事)¶
(也曹植七啟飛軒電逝獸隨輪轉𥞇康詩風馳電逝躡/景追飛此借用其字以喻士卒進退用命之狀山立言)¶
<pb:KR4c0014_WYG_027-25b>¶
(其如山之峙卒難動揺電逝言其如電之流倐忽驟至/淮南子紂之地左東海右流沙前交趾後幽都師起容)¶
(關至浦水士億有餘萬然皆倒矢而射傍㦸而戰武王/左操黄鉞右執白旄以麾之則瓦解而走遂土崩而下)¶
(杜氏通典自北徂南入越之道必由嶺嶠時有五處塞/上嶺一也今南康郡大庾嶺是騎田嶺二也今桂陽郡)¶
(臘嶺是都龎嶺三也今江華郡永明嶺是甿渚嶺四也/今江華界白芒嶺是越城嶺五也今始安郡北零陵郡)¶
(南臨源嶺是西自衡山之南東窮于海一山之/限也文謂五嶺之北盖指江南江西二道而言)而功大¶
用小天髙路遐社稷雖定於劉章封侯未施於李廣使¶
慷慨之士長吁青雲且移軍廣陵恭揖後命組練照雪¶
樓船乗風簫鼓沸而三山動旌旗揚而九天轉(漢書文/帝紀髙)¶
<pb:KR4c0014_WYG_027-26a>¶
(后崩諸吕謀為亂欲危劉氏丞相陳平太尉周勃朱虚/侯劉章等共誅之李廣傳廣與望氣王朔語曰自漢征)¶
(匈奴廣未嘗不在其中而諸妄校尉以下材能不及中/以軍功取侯者數十人廣不為後人然終無尺寸功以)¶
(得封邑者何也豈吾相不當侯耶朔曰將軍自念豈嘗/有恨者乎廣曰吾為隴西守羌嘗反吾誘降者八百餘)¶
(人詐而同日殺之至今恨獨此耳朔曰禍莫大於殺巳/降此乃將軍所以不得侯者也恭揖後命敬謹遜譲而)¶
(俟天子之後命也組練見十一巻注樓船見四巻注元和/郡縣志三山在湖州上元縣  西南五十里晉王濬伐呉)¶
(宿於牛渚部分明日前至三山即此也江南通志三山/在江寜府江寜縣西南五十七里下臨大江三峰排列)¶
(故名昔王濬伐吳順流/鼓棹徑造三山即此地)良牧出祖烈將登筵歌酣易水¶
之風氣振武安之瓦海日夜色雲帆(繆本/作河)中流席䦨賦¶
<pb:KR4c0014_WYG_027-26b>¶
詩以壯三軍之事白也筆巳老矣序何能為(良牧見十/一巻注易)¶
(水風見一巻注武安瓦見六巻注雲帆見三巻注西按/通鑑上元二年秋七月以試少府監李藏用為浙  節)¶
(度副使冬十月江淮都統崔圓署李藏用為楚州刺史/考異曰劉展亂紀云劉展既平諸將争功酬賞未及李)¶
(藏用崔圓乃署藏用為楚州刺史領二城而居盱眙按/實録七月藏用巳除節度副使盖恩命未到耳又獨孤)¶
(及有為杭州李使君論李藏用守杭州功表云今都統/使停本職巳罷孤軍無主莫知適從將士嗷嗷未有所)¶
(𨽻天髙聴邈無人為言遂使殊勲見委忠節未録口不/言賞賞亦不及恐非聖朝旌有徳表有功之義此文所)¶
(謂社稷雖定於劉章封侯未施于李廣盖亦有深慨矣/未幾而藏用之牙將髙幹挾故怨使人詣廣陵告藏用)¶
(反先以兵襲之藏用走幹追殺之崔圓不能明其寃遂/薄責藏用將吏以騐之將吏畏皆附成其狀獨孫待封)¶
<pb:KR4c0014_WYG_027-27a>¶
(堅言不反且曰吾始從劉大夫奉詔書來赴鎮人謂吾/反李公起兵滅劉大夫今又以李公為反如此誰則非)¶
(反者吾寜就死不能誣人以非罪圓亦/斬之葢大亂之後刑賞之謬乃如此)¶
　　澤畔吟序(郭本作澤/畔吟詩序)¶
澤畔吟者逐臣崔公之所作也公代業文宗早茂才秀¶
起家校書蓬山再尉關輔中佐於憲車因貶湘陰從宦¶
二十有八載而官未登於郎署何遇時而不偶耶所謂¶
大名難居碩果不食流離乎沅湘摧頽(繆本/作顇)於草莽(後/漢)¶
(書是時學者稱東觀為老氏藏室道家蓬萊山太僕鄧/康遂薦竇章入東觀為校書郎關輔關中三輔之地詳)¶
<pb:KR4c0014_WYG_027-27b>¶
(十八巻注湘陰縣名𨽻岳州巴陵郡後漢書馬融傳安/帝親政召還郎署史記大名之下難以乆居周易剥之)¶
(上九碩果不食孔穎逹正義云處卦之終獨得完全不/被剝落猶如碩大之果不為人食也沅湘謂沅水湘水)¶
(二水俱經長沙入洞/庭詳二十三巻註)同時得罪者數十人或才長命夭¶
覆巢蕩室崔公忠憤義烈形於清辭慟哭澤畔哀形翰¶
墨猶風雅之什聞之者無罪覩之者作鏡書所感遇總¶
二十章名之曰澤畔吟懼奸臣之猜常韜之於竹簡酷¶
吏將至則藏之於名山前後數四蠧傷巻軸(漢書司馬/遷傳僕誠)¶
(巳著此書藏之名山/傳之其人通邑大都)觀其逸氣頓挫英風激揚横波遺¶
<pb:KR4c0014_WYG_027-28a>¶
流騰薄萬古至於微而彰婉而麗悲不自我興成他人¶
豈不云怨者之流乎余覽之愴然掩巻揮涕為之序云¶
　　夏日諸從弟登汝州龍興閣序(汝州唐時/𨽻河南道)¶
夫槿榮芳園蟬嘯珍木盖紀乎南火之月也可以處臺¶
榭居髙明(月令仲夏之月鹿角解蟬始鳴半夏生木堇/榮是月也可以居髙明可以逺眺望可以升)¶
(山陵可以處䑓榭鄭康成注順陽在上也髙明謂樓觀/也闍者謂之臺有木者謂之榭珍木見二巻注南火謂)¶
(大火星於仲夏昏時/正當南方詳九巻注)吾之友于順此意也遂卜精勝得¶
乎龍興留寶馬於門外步金梯於閣上漸出軒户霞瞻¶
<pb:KR4c0014_WYG_027-28b>¶
雲天晴山翠逺而四合暮江碧流而一色屈指鄉路還¶
疑夢中開襟危欄宛若空外(寶馬見五巻注金/梯見二十五巻注)嗚呼屈宋¶
長逝無堪與言起予者誰得我二季當揮爾鳳藻挹予¶
霞觴(郭本繆本作搜乎需觴文苑/英華作飛乎鸞觴今從劉本)與白雲老兄俱莫負¶
古人也(盧照鄰釋疾文謁龍主/於武帳揮鳳藻於文昌)¶
　　秋夜於安府送孟贊府兄還都序(安府安州也唐/於州設中都督)¶
　　(府故曰安府贊府/縣丞巳見本巻注)¶
夫士有飾危冠佩長劍揚眉吐諾激昻青雲者咸誇炫¶
<pb:KR4c0014_WYG_027-29a>¶
意氣託交王侯若告之急難乃十失八九我義兄孟子¶
則不然耶(荘子使子路去其危冠解其長劍陸徳明/音釋李云危髙也子路好勇冠似雄雞形)道¶
合而襟期暗親志乖而肝膽楚越鴻騫鳳立不循常流¶
孔明披書毎觀於大略少君讀易時作於小文四方賢豪¶
眩然景慕雖長不過七尺而心雄萬夫至於酒情中酣天¶
機俊發則談笑滿席風雲動天非嵩丘騰精何以及此(荘/子)¶
(自其異者視之肝膽楚越也沈約齊故安陸昭王碑文/鴻騫舊吳作守東楚吕向注騫飛也江淹詩一言鳳獨)¶
(立再説鸞無羣三國志注魏畧曰諸葛亮在荆州以建/安初與穎川石廣元徐元直汝南孟公威等俱逰學三)¶
<pb:KR4c0014_WYG_027-29b>¶
(人務於精熟而亮獨觀其大畧漢武帝外傳薊遼字子/訓齊國臨淄人李少君之邑人也見少君有不死之道)¶
(遂以弟子之禮事少君而師事焉性好清浄嘗閒居讀/易時作小小文疏皆有意義此文以為少君事疑誤嵩)¶
(丘騰精謂嵩山精靈/之氣降生孟贊府)白以弱植早飲香名况親承光輝¶
恩甚華萼他鄉此别誰無恨耶(顔延年詩弱植慕端操/盧思道盧記室誄善價)¶
(斯待香名允集華萼巳見本巻注太白與孟雖異姓/而情不啻昆弟故曰恩甚華萼而稱之曰義兄也)時¶
林風吹霜散下秋草海鴈嘶月孤飛朔雲驚魂動骨戛¶
瑟落涕抗手緬邁傷如之何且各賦詩以寵行(繆本/作歧)路¶
(江淹四時賦軫琴情動戛瑟涕落戛瑟猶鼓瑟也抗手/舉手拜別也見十七巻注緬邁逺行也張九齡詩云胡)¶
<pb:KR4c0014_WYG_027-30a>¶
(當此時緬/邁復為客)¶
　　春夜宴從弟桃花園序¶
夫天地者萬物之逆旅也光陰者百代之過客也而浮¶
生若夢為歡幾何古人秉燭夜逰良有以也况陽春召¶
我以烟景大塊假我以文章㑹桃李之芳園序天倫之¶
樂事羣季俊秀皆為恵連吾人詠歌獨慙康樂幽賞未¶
巳髙談轉清開瓊筵以坐花飛羽觴而醉月不有佳作¶
何伸雅懐如詩不成罰依金谷酒數(繆本數字上多一/斗字  逆旅客舍)¶
<pb:KR4c0014_WYG_027-30b>¶
(也詳二十四巻注魏文帝與呉質書古人思秉燭夜逰/良有以也江淹詩烟景抱空意蘅杜綴幽心大塊天地)¶
(也見三巻注天倫兄弟也見十五巻注宋書謝恵連幼/而聰敏年十嵗能屬文族兄靈運深相知愛謝朓詩瓊)¶
(筵妙舞絶桂席羽觴陳羽觴巳見前注左思呉都賦飛觴/舉白劉良注飛觴行觴疾如飛也成公綏洛禊賦列樽)¶
(罍飛羽觴石崇金谷詩序遂各賦詩/以叙中懐或不能者罰酒三斗)¶
　　冬夜於隨州紫陽先生飡霞樓送烟子元演隠仙¶
　　城山序¶
吾與霞子元丹烟子元演氣&KR0557;道合結神仙交殊身同¶
心誓老雲海不可奪也歴行天下周求名山入神農之¶
<pb:KR4c0014_WYG_027-31a>¶
故鄉得胡公之精術(文苑英華作字之元丹疑即元丹/丘也盖名與字  稍殊耳上安州)¶
(裴長史書曰故交元丹親接斯議是其結納固巳乆矣/元演約是其弟胡公即紫陽先生詳見三十巻注紫陽)¶
(先生碑銘初學記盛𢎞之荆州記曰隨郡北界有厲鄉/村村南有厲山山下有一穴父老相傳云神農所生林)¶
(西有壍兩重壍内周圍一頃二十畝地中有九井神農/既育九井自穿汲一井則衆井水動即以此為神農社)¶
(年常祀之庖犧生乎陳神農/育乎楚考籍應圗於是乎在)胡公身掲日月心飛蓬萊¶
起飡霞之孤樓鍊吸井之精氣延我數子髙談混元金¶
書玉訣盡在此矣(莊子昭昭乎若揭日月而行後漢書/外運混元内侵毫芒章懐太子註混)¶
(元天地之總名也武帝内傳尊母欲得金書秘字六甲/靈飛左右䇿精之文十二事授劉徹梁丘子黄庭内景)¶
<pb:KR4c0014_WYG_027-31b>¶
(玉經序黄庭内景經一名大帝金書扶桑大帝君宫中/盡誦此經以金簡刻書之故曰金書太平廣記張楷有)¶
(玉訣金匱之學/坐在立亡之道)白乃語及形勝紫陽因大誇仙城元侯¶
聞之乗興將往别酒寒酌醉青田而少留夢魂曉飛度¶
渌水以先去(古今注烏孫國有青田核莫測其樹實之/形至中國者但得其核耳得清水則有酒)¶
(味出如醇羙好酒核大如六升瓠空之以盛水俄而成/酒劉章得兩核集賓客設之嘗供三十人之飲一核盡)¶
(一核所盛以復飲飲盡隨更注水隨盡隨盛/不可乆置乆置則苦不可飲名曰青田酒)吾不凝滯¶
於物與時推移出則以平交王侯遁則以俯視巢許朱¶
紱狎我綠蘿未歸恨不得同棲烟林對坐松月有所款¶
<pb:KR4c0014_WYG_027-32a>¶
然銘契潭石乗春當來且抱琴卧花髙枕相待詩以寵¶
别賦而贈之(楚辭漁父曰聖人不凝滯於物而能與世/推移朱紱見十一巻注陸雲與戴季甫書)¶
(欽愛之情/款然至實)¶
　¶
　¶
　¶
　¶
　¶
<pb:KR4c0014_WYG_027-32b>¶
　¶
　¶
　¶
　¶
　¶
　¶
　¶
　李太白集注巻二十七¶
