# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.377252
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十九
<pb:KR4c0014_WYG_029-1a>¶
欽定四庫全書¶
　李太白集注巻二十九¶
　　　　　　　　　　　　錢塘　王𤦺　撰¶
　銘碑祭文共九首¶
　　化城寺大鐘銘(并序二化城寺/詳見  十巻註)¶
噫天以震雷鼓羣動佛以鴻鐘驚(唐文粹/作警)大夢而能發¶
揮沈濳開覺茫蠢則鐘之取象其義博哉夫揚音大千¶
所以清真心警俗慮協響廣樂所以達元氣彰天聲銘¶
<pb:KR4c0014_WYG_029-1b>¶
勲皇宫所以旌豐功昭茂徳莫不配美金鼎増輝寳坊¶
仍事作制豈徒然也(揚雄羽獵賦撞鴻鐘大千世界見/二十三巻註廣樂見一巻註張衡)¶
(東京賦銘勲彛器歴世彌光薛綜註銘勒也勲功也勒/銘於宗廟之器鐘鼎萬世彌益光明寳坊見二十八巻)¶
(註/)粤有唐宣城郡當塗縣化城寺大鐘者量函千盈(唐/文)¶
(粹作量函千鈞/聲盈萬壑八字)盖邑宰李公之所剏也公名有則系𤣥¶
元之英蕤茂列聖之天枝生於公族貴而秀出少藴才¶
略壯而有成(唐文粹/作聞)西逾流沙立功絶域帝疇乎厥庸¶
始學古從政歴宰潔白聲聞於天天書褒榮輝之簡牘¶
<pb:KR4c0014_WYG_029-2a>¶
稽首三復子孫其傳天寳之初鳴琴此邦不言而治(唐/文)¶
(粹作/理)日計之無近功嵗計之有大利物不知化濳臻小¶
康神明其道越不可尚(唐追號老子為𤣥元皇帝嵇康/琴賦飛英㽔於昊蒼李善註蕤)¶
(草木花貌吕延濟註英蕤花也王僧孺禮佛唱導發願/文天枝峻密帝葉英芬漢書地理志張掖郡居延縣居)¶
(延澤在東北古文以為流沙顔師古曰流沙在燉煌西/韻㑹流沙地名在居延海南甘州張掖縣漢書陳湯傳)¶
(討絶域不羈之君係萬里難制之虜宣帝紀復其後世/疇其爵邑張晏曰疇者等也廣韻庸功也書周官學古)¶
(入官議事以制政乃不迷鳴琴邑令事見二十巻註莊/子曰計之而不足嵗計之而有餘詩小雅汔可小康鄭)¶
(箋曰康/安也)方入於禪闗覩天宫崢嶸聞鐘聲瑣屑乃謂諸¶
<pb:KR4c0014_WYG_029-2b>¶
龍象曰盍不建大法鼓樹之層臺使羣聾六時有所歸¶
仰不亦美乎於是發一言以先覺舉百里而咸(繆本/作感)應¶
秋毫不挫人多子來銅崇朝而山積工不日而雲㑹(崢/嶸)¶
(髙峻貌瑣屑細小貌龍象謂髙僧見十二巻註大法鼓/謂鐘見二十一巻註西域記時極短者謂刹那也百二)¶
(十刹那為一呾刹那六十呾刹那為一臘縛三十臘縛/為一牟呼栗多五牟呼栗多為一時六時合成一日一)¶
(夜是中國以一晝夜分作十二時者西國只分為六時/也荘子北宫奢為衛靈公賦斂以為鐘為壇乎國門之)¶
(外三月而成上下之懸王子慶忌見而問焉曰子何術/之設奢曰一之問無敢設也奢聞之既雕既琢復歸於)¶
(朴侗乎其無識儻乎其怠疑萃乎芒乎其送往而迎來/來者勿禁往者勿止從其彊梁隨其曲傳因其自窮故)¶
<pb:KR4c0014_WYG_029-3a>¶
(朝夕賦斂而毫毛不挫而況有大途者乎詩大雅庶民/子來趙岐曰衆民自來趣之若子來為父使之也詩國)¶
(風崇朝其雨毛傳曰崇終也從旦至食時為終/朝南史鄧元起之在蜀也崇於聚斂財貨山積)乃採鳬¶
氏撰鳴(唐文粹/作鴻)鐘火天地之爐扇隂陽之炭回禄奮怒¶
飛亷震驚金精轉涾以融熠銅液星熒(繆本/作縈)而熣燦光¶
噴日道氣歊(郭本作敵唐/文粹作蔽)天維紅雲㸃於太清紫烟矗¶
於遥海烜赫宇宙功侔鬼神瑩而察之吁駭人也(周禮/鳬氏)¶
(為鐘韻㑹撰造也賈誼服賦天地為臚造化為冶隂陽/為炭萬物為銅國語回禄信於聆隧韋昭解回禄火神)¶
(博雅風師謂之飛亷說文涾涫溢也今河朔方言謂沸/溢為涾韻㑹熠說文盛光也又閃鑠貌隋書日循黄道)¶
<pb:KR4c0014_WYG_029-3b>¶
(東行一日一夜行一度三百六十五日有竒而周天六/經天文編日所行之路謂之黄道與赤道相交半出赤)¶
(道外半入赤道内說文歊氣出貌宋玉大言賦壯士憤/兮絶天維韻㑹矗長直貌增韻聳上貌莊子梓慶削木)¶
(為鐻鐻成見者驚猶鬼神魯靈光殿賦吁可畏/乎其駭人也  涾音達熠音逸歊音囂矗音觸)爾其龍¶
質炳發虎形躨跜縻金索以上絙懸寳樓而迭撃傍振¶
萬壑髙聞九天聲動山以隠隠(唐文粹/作殷殷)響奔雷而闐闐¶
赦湯鑊於幽途息劍輪於苦海景福肸蠁被於人天非¶
李公好謀而成𢎞濟羣有(唐文粹/作物)孰能興(郭本/作與)於此乎¶
(梁簡文帝元圃園講頌預入寳樓竊窺妙簡宋玉九辨/屬雷師之闐闐兮廣雅闐闐聲也法苑珠林阿鼻地獄)¶
<pb:KR4c0014_WYG_029-4a>¶
(有十八劍輪地獄十八湯鑊地獄翻譯名義集若打鐘/時一切惡道諸苦並得停止法苑珠林濟生靈於苦海)¶
(救愚迷於火宅左思蜀都賦景福肸蠁而興作吕向註/肸蠁濕生蟲蚊類是也其羣望之如氣之布冩也言大)¶
(福之興有如此蟲羣飛而多也欣絙居恒切音/近耕闐音田鑊音穫肸義乙切  入聲蠁音響)丞尉等¶
並衣冠之龜龍人物之標準大雅君子同僚盡心聞善¶
賈勇贊成厥美(蔡邕郭有道碑文猶百川之歸巨海鱗/介之宗龜龍也李善註曽子曰介蟲之)¶
(精曰龜鱗蟲之精曰龍左傳同官為僚吾嘗/同寮敢不盡心乎左傳欲勇者賈予餘勇)寺主昇朝¶
閒心古容英骨秀氣灑落毫素謙柔笑言海受水而¶
皆納鏡無形而不燭直道妙用乃如是言(繆本/作然)常虚懷¶
<pb:KR4c0014_WYG_029-4b>¶
忘情潔已利物是人行空寂不動見如來(翻譯名義集/僧史畧云詳)¶
(寺主起乎東漢白馬寺也寺既爰處人必主之於時雖/無寺主之名而有知事之者東晉以來此職方盛故梁)¶
(武造光宅寺名法雲為寺主創立僧制鮑照詩陵令無/人事毫墨時灑落南史姚察將終曽無痛惱但西向坐)¶
(正念云一/切空寂)有若上座靈隠都維那則舒名僧日暉藴虚¶
常因調䕶賢哉六開士普聞八萬法深入禪惠精修律¶
儀(郭本作義綱唐六典每寺上座一人寺主一人都維/那一人共  紀衆事翻譯名義集五分律佛言上更)¶
(無人名上座道宣勅為西明寺上座列寺主維那之上/毗尼母云從無夏至九夏是下座自十夏至十九夏是)¶
(中座自二十夏至四十夏是上座毗婆娑論云有三上/座一生年上座即尊長者具舊戒名真生故二世俗上)¶
<pb:KR4c0014_WYG_029-5a>¶
(座即知法富貴大財大位大族大力大眷屬雖年二十/皆應和合推為上座三法性上座即阿羅漢維那南山)¶
(云聲論翻為次第謂知僧事之次第寄歸傳云華梵兼/舉也維是綱維華言也那是梵語刪去羯磨陀三字也)¶
(僧史略云梵語羯磨陀那譯為事知亦云恱衆謂知其/事恱其衆也開士髙僧也見二十一巻註報恩經八萬)¶
(法者如樹根莖枝葉名為一樹佛為衆生始終說法名/為一藏如是八萬又云佛一坐說法名為一藏如是八)¶
(萬又云十六字為半偈三十二字為一偈如是八萬又/云長短偈四十二字為一偈如是八萬又云如半月說)¶
(戒為一藏如是八萬又云佛自說六萬六千偈為一藏/如是八萬又云佛說塵勞有八萬法藏亦八萬名八萬)¶
(法藏禪惠即禪慧王巾頭陀寺碑文惟此名區禪/慧攸託李善註禪慧禪定智慧即六度之二行也)將博¶
我以文章求我以述作功徳大海酌而難名遂與六曹¶
<pb:KR4c0014_WYG_029-5b>¶
豪吏姑熟賢老乃緇乃黄鳬趨梵庭請揚宰君之鴻美¶
白昔忝侍從備於辭臣恭承徳音敢闕清風之頌(法苑/珠林)¶
(衆生功徳海無能測量者通典州府佐吏有司功司倉/司户司兵司法司士等六参軍在府為曹在州為司府)¶
(曰倉曹功曹州曰司功司倉緇謂僧人緇服者黄謂道/士黄冠者埤雅雕鶚醜善立鳬鶩醜善趨又云鵠善步)¶
(鳬善趨鷹善立鳬趨謂羣趨如鳬鶩也江淹詩誓尋/青蓮果永入梵庭期詩大雅吉甫作誦穆如清風)其¶
辭曰¶
雄雄鴻鐘砰隠天雷鼔霆撃警大千含(郭本/作合)號烜爀聲¶
無邊摧慴魑魅招靈仙傍極六道極(唐文粹/作下)九泉劍輪¶
<pb:KR4c0014_WYG_029-6a>¶
輟苦期息肩湯鑊猛火停熾燃愷悌賢宰人父母興功¶
利物信可乆徳方(唐文粹/作芳)金鐘永不朽(漢書禮樂志休/嘉砰隠溢四方)¶
(顔師古註砰隠盛意又列子砰然聞之如雷廣韻慴懾/也杜預左傳註魑魅山林異氣所生為人害者又云魑)¶
(山神獸形魅水物釋家以天人阿修羅地獄餓鬼畜生/六種衆生謂之六道九泉見九巻註息肩見一巻註詩)¶
(大雅豈弟君子民之父母文苕溪漁隠叢話司空圗云/嘗觀杜子美祭太尉房公  李太白佛寺碑賛宏拔清)¶
(厲乃其歌詩也/砰音烹慴音疊)¶
　　天門山銘(江南通志博望山在太平府西南三十/里梁山在和州南六十里兩山石狀巉)¶
　　(巖東西相向横夾大江對峙如門俗呼梁山曰西/梁山呼博望山曰東梁山總謂之天門山春秋時)¶
<pb:KR4c0014_WYG_029-6b>¶
　　(楚獲吳艅艎於此實大江要害之地自六代建都/金陵皆於此屯兵扞禦兩㟁山頂各有一城宋將)¶
　　(王元謨/所築)¶
梁山博望闗扄楚濵夾據洪流實為吳津兩坐錯落如¶
鯨張鱗惟海有若唯川有神牛渚怪物目圍車輪光射¶
島嶼氣凌星辰巻沙揚濤溺馬殺人國泰呈瑞時訛返¶
珍開則九江納錫閉則五岳飛塵天險之地無徳(繆本/作安)¶
匪親(初學記海神曰海若牛渚磯在太平州當塗縣西/北三十里大江之濵與天門山相去不及百里晉)¶
(書牛渚磯水深不可測世云其下多怪物温嶠燬犀角/而照之須㬰見水族覆火竒形異狀或乗車馬著赤衣)¶
<pb:KR4c0014_WYG_029-7a>¶
(者其夜夢神謂曰與君幽明道别何意相照也禹貢九/江納錫大龜孔頴達正義龜不常用故錫命乃納之蔡)¶
(氏集傳大龜尺有二寸所謂國之守龜非可常得故不/為常貢若偶得之則使之納錫於上謂之納錫者下與)¶
(上之詞重其事也陸機漢髙帝功臣頌波/振四海塵飛五岳波振塵飛以喻亂也)¶
　　溧陽瀨水貞義女碑銘(并序碑六朝事跡大唐貞/義女  李白文在溧陽縣)¶
　　(頴陽江北周必太泛舟游山録去溧陽縣四十里/有貞義女廟女姓史黄山人李太白作記題云瀨)¶
　　(水上古貞義女碑銘并序前翰林院内供奉學士/隴西李白述景定建康志溧水一名瀨水在溧陽)¶
　　(縣西北四十里東流為穎陽江江上有渚曰瀨渚/伍子胥乞食投金處故又曰投金瀨吳越春秋子)¶
　　(胥奔吳疾於道中乞食溧陽適㑹女子撃綿於瀨/水之上筥中有飯子胥謂曰夫人可得一餐乎女)¶
<pb:KR4c0014_WYG_029-7b>¶
　　(子曰妾獨與母居三十未嫁飯不可得子胥曰夫/人賑窮途少飯亦何嫌哉女子知非恒人遂許之)¶
　　(發其簟筥飯其盎漿長跪而與之子胥再餐而止/女子曰君有逺逝之行何不飽而餐之子胥巳餐)¶
　　(而去謂女子曰掩夫人之壺漿無令其露女子嘆/曰嗟乎妾獨與母居三十年自守貞明不願從適)¶
　　(何宜饋飯而與丈夫越虧禮儀妾不忍也子行矣/子胥行反顧女子已自投於瀨水矣於乎貞明執)¶
　　(操其丈/夫女哉)¶
皇唐葉有六聖再造八極鏡照萬方幽明咸熙天秩有¶
禮自太(唐文粹/無太字)古及今君君臣臣烈士貞女采其(唐文/粹下)¶
(多史傳/二字)名節尤彰可激清頽俗者皆掃地而祠之蘭蒸¶
<pb:KR4c0014_WYG_029-8a>¶
椒漿嵗祀罔缺而兹邑貞義女光靈翳然埋冥(唐文粹/作名)¶
古逺琬琰不刻豈前修博達者為邦之意乎(六聖髙祖/太宗髙宗)¶
(中宗睿宗𤣥宗也再造八極謂𤣥宗平韋氏之難而天/下復定也楚辭九思三光朗兮鏡萬方書堯典庶績咸)¶
(熙孔安國傳咸皆也熙廣也臯陶謨天秩有禮自我五/禮有庸哉正義云天次序爵命使有禮法謂使賤事貴)¶
(卑承尊是天道使之然也人君當順天意用我公侯伯/子男五等之禮以故人君為政當奉用我公侯伯子男)¶
(五等之禮接之使五者皆有常哉唐㑹要天寳七載五/月十五日詔上古之君存諸氏號雖事先書契而道著)¶
(皇王緬懷厥功寧王咸秩其三皇以前帝王宜於京城/内共置一廟仍與三皇五帝廟相近以時致祭天皇氏)¶
(地皇氏人皇氏有巢氏燧人氏其祭料及樂請准三皇/五帝廟以春秋二時享祭歴代帝王肇跡之處未有祠)¶
<pb:KR4c0014_WYG_029-8b>¶
(宇者所由郡置一廟享祭仍取當時將相徳業可稱者/二人配享令郡縣長官春秋二時擇日粢盛蔬饌時果)¶
(酒脯潔誠置祭其忠臣義士孝婦烈女史籍所載徳行/彌髙者所在宜置祠宇量事致祭殷相𫝊說等忠臣十)¶
(六人吳泰伯等義士八人周太王妃太姜等孝婦七人/周宣王齊姜等烈女十四人並令郡縣長官春秋二時)¶
(擇日准前致祭禮記至敬不壇掃地而祭楚辭蕙肴蒸/兮蘭藉奠桂酒兮椒漿王逸註蕙肴以蕙草蒸肉也椒)¶
(漿以椒置漿中也司馬相如上林賦鼂采琬琰顔師古/曰琬琰美玉也琬琰不刻謂未刋立碑石楚辭蹇吾法)¶
(夫前修兮吕向註前修謂前代修習道徳之人後漢書/劉愷傳景化前修有伯夷之節章懷太子註前修前賢)¶
(也漢書陳湯少好書博達善屬/文  琬音宛琰以冉切鹽上聲)貞義女者溧陽黄山里¶
史氏之女也以家溧陽史闕書之歳三十弗移天於人¶
<pb:KR4c0014_WYG_029-9a>¶
(唐文粹作/不移其志)清英潔白事母純孝手柔荑而不龜身撃漂¶
以自業(移天謂嫁也見六巻去婦詞註詩國風手如柔/荑毛傳曰如荑之新生也荘子宋人有善謂不)¶
(龜手之藥者世以洴澼絖為事陸徳明音釋龜手司馬/云文拆如龜文也又云如龜攣縮也李云洴澼絖者撃)¶
(漂於水上麕荑/音題龜音)當楚平王時平(文粹缺/平字)王虐忠助讒苛¶
虐厥政芟於尚斬於奢血流於朝赤族伍氏怨毒於人¶
何其深哉(史記伍子胥者楚人也名員員父曰伍奢兄/曰伍尚楚平王有太子名曰建使伍奢為太)¶
(傅費無極為少傅無極不忠於太子日夜言太子短於/王曰自太子居城父將兵外交諸侯且欲入為亂平王)¶
(乃召伍奢考問之伍奢知無極讒太子因曰王奈何以/讒賊小臣疏骨肉之親乎無極曰王今不制其事成矣)¶
<pb:KR4c0014_WYG_029-9b>¶
(王且見禽於是平王怒囚伍奢無極曰伍奢有二子皆/賢不誅且為楚憂可以其父質而召之王使人召二子)¶
(曰來吾免而父不來今殺奢也伍尚欲往員曰楚之召/我兄弟非欲以生我父也恐有脫者後生患故以父為)¶
(質詐召二子二子去則父子俱死不如奔他國借力以/雪父之恥俱滅無為也伍尚曰我知往終不能全父命)¶
(然恨父召我以求生而不往後不能雪恥終為天下笑/耳謂員可去汝能報殺父之仇我將歸死尚既就執使)¶
(者捕伍胥伍胥貫弓執矢嚮使者使者不敢進伍員遂/亡伍尚至楚楚并殺奢與尚也揚雄解嘲不知一跌將)¶
(赤吾之族也顔師古註見誅殺者必流血故云赤族李/善註赤謂誅滅也海録碎亊古人謂空盡無物曰赤如)¶
(赤地千里南史稱其家赤貧是也赤族言盡/殺無類也漢書註以為流血丹其族大謬)子胥始東¶
奔勾吳月涉星遁或七日不火傷弓於飛逼迫於昭闗¶
<pb:KR4c0014_WYG_029-10a>¶
匍匐於瀨渚捨車而徒告窮此女目色以臆授之壺漿¶
全人自沈形與口滅卓絶千古聲凌浮雲激節必報之¶
讎雪誠無疑之地難乎哉(漢書太伯初奔荆蠻荆蠻歸/之號曰勾吳顔師古註勾音)¶
(鉤夷俗語之發聲也亦猶越為於越也荘子孔子窮於/陳蔡之間七日不火食史記伍胥奔吳到昭闗昭闗欲)¶
(執之伍胥獨身步走幾不得脫索隠云昭闗其闗在西/江乃吳楚之境江南通志昭闗在和州含山縣小峴西)¶
(伍子胥自楚奔吳過此周/易賁卦賁其趾含車而徒)借如曹娥濳波理貫於孝道¶
聶姊殞肆槩動於天倫魯姑棄子以却三軍之衆漂母¶
進飯没受千金之恩方之於此彼或易耳(㑹稽典録孝/女曹娥者上)¶
<pb:KR4c0014_WYG_029-10b>¶
(虞人父盱能撫節按歌婆娑樂神漢安二年迎伍君神/泝濤而上為水所掩不得其尸娥年十四號慕思盱乃)¶
(投𤓰於江祝其父尸曰父在此𤓰當沈旬有七日𤓰偶/沈遂自投於江而死縣令度尚悲憐其意為之改𦵏命)¶
(其弟子邯鄲子禮為之作碑史記聶政刺殺俠累因自/皮面決眼自屠出腸遂以死韓取聶政屍暴於市購問)¶
(莫知誰子於是韓購懸之有能言殺相俠累者予千金/乆之莫知也政姐榮聞人有刺殺韓相者賊不得國不)¶
(知其名姓暴其尸而懸之千金乃於邑曰其是吾弟歟/立起如韓之市而死者果政也伏屍哭極哀曰是軹深)¶
(井里所謂聶政者也市行者諸衆人皆曰此人暴虐吾/國相王懸購其姓名千金夫人不聞歟何敢來識之也)¶
(榮應之曰聞之然政以妾尚在之故重自刑以絶從妾/其奈何畏没身之誅終滅賢弟之名乃大呼天者三卒)¶
(於邑悲哀而死政之旁晉楚齊衛聞之皆曰非獨政能/也乃其姊亦烈女也列女傳魯義姑姐者魯野之婦人)¶
<pb:KR4c0014_WYG_029-11a>¶
(也齊攻魯至郊望見一婦人抱一兒携一兒而行軍且/及之棄其所抱抱其所携而走山兒隨而啼婦人遂行)¶
(不顧齊將乃追之問所抱者誰也所棄者誰也對曰所/抱者妾兄之子也所棄者妾之子也見軍之至力不能)¶
(兩䕶故棄妾之子齊將曰子之於母其親愛也痛甚於/心今釋之而反抱兄之子何也婦人曰巳之子私愛也)¶
(兄之子公義也夫背公義而向私愛亡兄子而存妾子/幸而得全則魯君不吾畜大夫不吾養庶民國人不吾)¶
(與也夫如是則脅肩無所容而累足無所履也子雖痛/乎獨謂義何故忍棄子而行義不能無義而視魯國於)¶
(是齊將按兵而止使人言於齊君曰魯未可伐也乃至/於境山澤之婦人耳猶知持節行義不以私害公而況)¶
(於朝臣士大夫乎請還齊君許之魯君聞之賜/婦人束帛百端號曰義姑姐漂母事見六巻註)卒使伍¶
君開張闔閭傾蕩鄢郢吳師鞭屍於楚國申胥泣血於¶
<pb:KR4c0014_WYG_029-11b>¶
秦庭我亡爾存亦各壯志張英風於古今雪大憤於天¶
地㣲此女之力雖云為之士焉能咆哮烜爀(唐文粹作/雖云為忠)¶
(孝之士亦焉/能咆哮烜爀)施於後世也(文苑英華作耶霸開張闔閭/謂開大吳君之  業鄢楚之)¶
(别都唐時為襄州之宜城縣郢楚之正都唐時為荆州/之江陵縣二地相去約二百五十餘里史記伍員與申)¶
(包胥為交員之亡也謂包胥曰我必覆楚包胥曰我必/存之及吳兵入郢伍子胥求昭王不得乃掘楚平王墓)¶
(出其尸鞭之三百然後已於是申包胥走秦告急求救/於秦秦不許包胥立於秦庭晝夜哭七日七夜不絶其)¶
(聲秦哀公憐之曰楚雖無道有臣若是可無存乎乃遣/車五百乗救楚撃吳北山移文張英風於海甸韻㑹㣲)¶
(非/也)望其溺所愴然低徊而不能去每風號吳天月苦荆¶
<pb:KR4c0014_WYG_029-12a>¶
水響像如在精魂可悲惜其投金有泉而刻石無主哀¶
哉(荆水荆溪也溧陽縣志溧水在縣西北一名瀨水上/承丹陽湖東流為宜興縣之荆溪下注於太湖舊名)¶
(永陽江又曰中江吳越春秋子胥既破楚過溧陽瀨水/之上乃長嘆息曰吾嘗饑於此乞食於一女子女子飼)¶
(我遂投水而亡將欲報以百金而不知其家乃投金水/中而去有頃一老嫗行哭而來人問曰何哭之悲嫗曰)¶
(吾有女子守志三十不嫁往年擊綿於此遇一窮途君/子而輙飯之恐事泄自投於瀨水今聞伍君來不得其)¶
(償自傷虚死是故悲耳人曰子胥欲報百金不知其家/投金水中而去矣老嫗遂取金而歸一統志投金瀨在)¶
(溧陽縣西/北四十里)邑宰滎陽鄭公名晏家康成之學世子産之¶
才琴清心閒百里大化有若主簿扶風竇嘉賔縣尉廣¶
<pb:KR4c0014_WYG_029-12b>¶
平宋陟丹陽李濟南郡(諸集本皆作朝今從文/苑英華唐文粹本作郡)陳然清¶
河張昭皆有卿才霸略同事相協緬紀英淑勒銘道周¶
雖陵頽海竭文或不死(按唐時滎陽郡即鄭州屬河南/道扶風郡即岐州屬闗内道廣)¶
(平郡即洺州屬河北道丹陽郡即潤州屬江南東道南/郡即荆州屬山南東道清河郡即貝州屬河北道皆諸)¶
(人之族望故冠於姓名之上而實非産於其地者也猶/之太白生於蜀而自稱隴西李白退之生於南陽而自)¶
(稱昌黎韓愈耳後漢書鄭元字康成北海髙密人通京/氏易公羊春秋三統厯九章算術周官禮記左氏春秋)¶
(韓詩古文尚書史記子産者鄭成公少子也為人仁愛/人事君忠厚孔子嘗遇鄭與子産如兄弟云及聞子産)¶
(死孔子為泣曰古之遺愛也唐時上縣置尉二人而此/之列名者四人豈一時之制稍有增益與左傳晉卿不)¶
<pb:KR4c0014_WYG_029-13a>¶
(如楚其大夫則賢皆卿才也華陽國志陳登曰雄姿傑/出有霸王之略吾敬劉元徳駱賔王詩霸略今何在王)¶
(宫尚巋然書洪範相協厥居孔頴達正義相助也協和/也廣韻緬逺也勒刻也詩國風有杕之杜生於道周毛)¶
(傳曰周曲也免/滎音螢緬音)其辭曰¶
粲粲貞女孤生寒門上無所天下報母恩春風三十花¶
落無言乃如之人激漂清源碧流素手縈彼潺湲求思¶
不可秉節而存伍胥東奔乞食於此女分壺漿滅口而¶
死聲動列國義形壯士入郢鞭屍還吳雪恥投金瀨沚¶
報徳稱美明明千秋如月在水(粲粲美潔貌上無所天/言無父無夫也詳六巻)¶
<pb:KR4c0014_WYG_029-13b>¶
(註廣韻潺湲水流貌詩國風漢有游女不可求/思史記李園隂養死士欲殺春申君以滅口)¶
　　天長節使(使字/疑誤)鄂州刺史韋公徳政碑(并序理唐/書地  志)¶
　　(鄂州江夏郡𨽻江南西道胡三省通鑑註鄂州春/秋夏汭之地江夏記云一名夏口一名魯口吳始)¶
　　(築郡城晉末始立郢州隋平/陳改為鄂州因鄂渚為名)¶
太虚既張惟天之長所以白帝真人當髙秋八月五日¶
降西方之金精採天長為名將傳之無窮紀聖誕之節¶
也(孫綽遊天台山賦太虚遼廓而無闕李善註太虚天/也玉海實録元宗以垂拱元年八月五日生於東都)¶
(開元十七年八月癸亥宴百寮於花萼樓下左相乾曜/右相說上表曰少昊著流虹之感商湯本元鳥之命陛)¶
<pb:KR4c0014_WYG_029-14a>¶
(下二氣合神九龍浴聖月惟仲秋日在端五長星不見/之夜祥光照室之朝請以為千秋節著之甲令布之天)¶
(下咸令宴樂羣臣以是日獻甘露醇酎上萬嵗夀酒王/公戚里進金鏡綬帶士庶以結絲承露囊相遺問村社)¶
(作夀酒宴樂名為賽白帝報田祖至/天寳七載八月已亥改為天長節)髙祖創業太宗成¶
之三后繼統王猷如一大盜間起開元中興力倍造化¶
功包天地不然何能遏犧農之頽波返淳朴於太古雖¶
軒后至道由聞蚩尤之師今網漏吞舟而胡夷起於轂¶
下(三后謂髙宗中宗睿宗張協七命王猷四塞函夏謐/静李善註毛詩曰王猶允塞猶與猷同張銑註猷道)¶
(也大盜指韋武諸賊臣以其謀危宗社故曰大盜史記/五帝紀蚩尤作亂不用帝命於是黄帝乃徴師諸侯與)¶
<pb:KR4c0014_WYG_029-14b>¶
(蚩尤戰於涿鹿之野遂命殺蚩尤酷吏傳漏網於吞舟/之魚司馬相如諫獵書是胡越起於轂下而羌夷接軫)¶
(也李善文選註胡廣漢官解故註曰/轂下喻在輦轂之下京城之中也)先天文武孝感皇¶
帝越在明兩總戎扶風正帝車於北斗拯横流於鯨口¶
迴日轡於西山拂䝉塵於帝顔呼吸而收兩京烜爀而¶
安六合歴列辟而罕匹顧將來而無儔太陽重輪合耀¶
並出宇宙翕變草木増榮一麾而静妖氛成功不處五¶
讓而傳劍璽徳冠樂推(舊唐書至徳三載正月戊寅上/皇御宣政殿册皇帝尊號曰光)¶
(天文武大聖孝感皇帝上以徽號中有大聖二字上表/固讓不允乾元二年春正月已巳朔上御含元殿受尊)¶
<pb:KR4c0014_WYG_029-15a>¶
(號曰乾元大聖光天文武孝感皇帝越與粤通發語聲/明兩見二十二巻註總戎扶風見干一巻註甘氏星經)¶
(北斗星謂之七政天之諸侯亦謂帝車第一名天樞第/二名璇第三名璣第四名權第五名衡第六名闓陽第)¶
(七名瑶光横流見十一巻註沈佺期詩魂魄遊鬼門骸/骨遺鯨口庾信歌迴日轡動天闗左傳天子䝉塵於外)¶
(敢不奔問官守班固典引徳臣列辟功君百王章懷太/子註列辟謂古之帝王也任昉宣徳皇后令白羽一麾)¶
(黄鳥底定李善註鬻子曰武王率兵車以伐紂紂虎旅/百萬陳於商郊起自黄鳥至於赤斧三軍之士靡不失)¶
(色武王乃命太公把白旄以麾之紂軍反走漢書袁盎/曰陛下至代邸西嚮讓天子者三南嚮讓天子者再夫)¶
(許由一讓陛下五以天下讓過許由四矣傳劍璽見十/一巻註肅宗克定兩京迎上皇還京請歸東宫及涕泣)¶
(受傳國璽詳/見十一巻註)於戲昔堯及舜禹皆無聖子審厯數去巳¶
<pb:KR4c0014_WYG_029-15b>¶
終大寳假人飾讓以成千載之美未若以文明鴻業授¶
之元良與天同休相統億祀則我唐至公而無私越三¶
聖而殊軌騰萬人之喜氣爛八極之祥雲上皇思汾陽¶
而髙蹈解負重於吾君能事斯畢與人更始(堯舜無聖/子文乃兼)¶
(禹言之誤也書大禹謨天之厯數在汝躬蔡氏集傳厯/數者帝王相繼之次第猶嵗時節氣之先後周易聖人)¶
(之大寳曰位鴻業大業也後漢書皇帝幼冲承統鴻業/禮記一有元良萬國以貞世子之謂也漢書曹褒傳三)¶
(五步驟優劣殊軌尚書大𫝊卿雲爛兮禮漫漫兮莊子/堯治天下之民平海内之政往見四子藐姑射之山汾)¶
(水之陽窅然喪其天下焉淮南子堯舉天下而傳之於/舜若解重負然非直辭讓誠無以為也漢書夫赦令者)¶
<pb:KR4c0014_WYG_029-16a>¶
(將與天下更始後漢書/蕩滌宿惡與人更始)乃展祀郊廟望秩山川方掩骼¶
於河洛弔人於幽燕但誅元凶不問小罪噫大塊之氣¶
歌炎漢之風雲滂洋雨汪濊澡渥澤除瑕纇削平國步¶
改號乾元至矣哉其雄圗景命有如此者(韻㑹展誠也/書舜典望秋)¶
(於山川孔氏傳諸侯境内名山大川如其秩次望祭之/謂五岳牲禮視三公四瀆視諸侯其餘視伯子男蔡氏)¶
(集傳望而祭之故曰望秩者其牲幣祝號之次第吕氏/春秋掩骼霾髊髙誘註白骨曰骼宋書志梟元凶少雪)¶
(仇恥莊子大塊噫氣其名為風漢髙祖大風歌見二十/巻註司馬相如難蜀父老文威武紛紜湛恩汪濊顔師)¶
(古註汪濊深廣也王僧孺謝除吏部郎啟自遇休明多/逢渥澤詩大雅國步斯頻集傳曰步猶運也江淹恨賦)¶
<pb:KR4c0014_WYG_029-16b>¶
(雄圗既溢武力未畢詩大雅君子萬年/景命有僕  骼音格濊音穢纇音類)我邦伯韋公大¶
彭之洪𦙍扶陽(郭本/作楊)之貴族雄略邁古髙文變風運當¶
一賢才堪三事歴職剖劇能聲旁流振(繆本/作衣)繡而白筆¶
横冠分符而彤襜入境曩者永王以天人授鉞東巡無¶
名利劍承喉以脅從壯心堅守而不動房陵之俗安於¶
太山休奕列郡去若始至帝召岐下深嘉直誠(邦伯謂/刺史見)¶
(六巻註唐書韋氏出自風姓顓頊孫大彭為夏諸侯少/康之世封其别孫元哲於豕韋其地滑州韋城是也豕)¶
(韋大彭迭為商伯周赧王時始失國徙居彭城以國為/氏韋伯□二十四世孫孟為漢楚王傅去位徙居魯國)¶
<pb:KR4c0014_WYG_029-17a>¶
(鄒縣孟四世孫賢漢丞相扶陽節侯又徙京兆杜陵晉/書樂志載徳奕世垂慶洪𦙍後漢書荀彧聞曹操有雄)¶
(畧甄鸞笑道論文始傳云五百年一賢千年一聖三事/三公也見十九巻註繡衣白筆御史事見十一巻註分)¶
(符彤襜刺史事分符謂郡守得分虎符竹使符詳五巻/註彤襜見十四巻註天人見五巻註薛道衡髙祖文皇)¶
(帝頌授鉞天人豁然清蕩永王東巡事詳後三十巻註/藝文類聚摯虞新禮儀曰漢魏故事遣將出征符節郎)¶
(授鉞於朝堂新禮遣將御臨軒尚書授節鉞古兵書跪/而推轂之義也唐六典凡大將出征皆告廟授斧鉞唐)¶
(書地理志山南東道有房州房陵郡漢書易於反掌安/於泰山岐下岐山之下唐時為岐州扶風郡肅宗時改)¶
(稱鳳翔郡未復京師以前駐/蹕其地者凡八月  旴音吁)移鎮夏口救時艱也慎厥¶
職康乃人減兵歸農除害息暴大水滅郭洪霖注川人¶
<pb:KR4c0014_WYG_029-17b>¶
見憂於魚鼈岸不辨於牛馬公乃抗辭正色言於城隍¶
曰若三(繆本/作一)日雨不歇吾當伐喬木焚清祠精心感動¶
其應如響無何中(郭本/作巾)使銜命徧(繆本/作常)祈名山廣徴牲¶
牢驟欲致祭公又盱衡而稱曰今主上明聖懷於百靈¶
此淫昏之鬼不載祀典若煩國禮是荒巫風其秉心達¶
識皆此類也物不知化如登春臺(杜氏通典鄂州吳時/常為重鎮歴代亦為)¶
(兵衝其地亦曰夏口亦曰魯口曹毗霖雨詩洪霖彌旬/日翳翳四區昏劉勰新論禹為匹夫未有功名堯深知)¶
(之使治水焉使百川東注於海西被於流沙生人免為/魚鼈之患莊子秋水時至百川灌河涇流之大兩涘渚)¶
<pb:KR4c0014_WYG_029-18a>¶
(涯之間不辨牛馬按城隍之祀莫詳所自蕪湖城隍相/傳建於吳赤烏二年則其來乆矣南史梁邵陵王綸祭)¶
(城隍神北史慕容儼鎮郢城城中先有神祠一所號城/隍神唐李陽氷縉雲縣城隍神記城隍神祀典無之惟)¶
(吳越有爾風俗水旱疾疫必禱焉太平廣記吳俗畏鬼/每州縣必有城隍神陸游云唐以來郡縣皆祭城隍今)¶
(世尤謹守令謁見儀在他神祠上社稷雖尊特以令式/從事至祈禳報賽獨城隍而巳詩國風南有喬木毛傳)¶
(曰喬上竦也唐書肅宗嘗不豫太卜建言祟在山川王/嶼遣女巫乘傳分禱天下名山大川巫皆盛服中人䕶)¶
(領此文所云中使銜命常祈名山即其事也漢書盰衡/厲色孟康註眉上曰衡盱衡舉目揚眉也左思魏都賦)¶
(有睟其容乃盱衡而誥劉淵林註盱衡舉眉大視也班/固東都賦禮神祈懐百靈左傳又用諸淫昏之鬼書伊)¶
(訓敢有恒舞於宫酣歌於室時謂巫風老子衆人熙熙/如享太牢如登春臺河上公註春隂陽交通萬物咸動)¶
<pb:KR4c0014_WYG_029-18b>¶
(登臺觀之意/志淫淫然也)有若江夏縣令薛公揖四豪之風當百里¶
之寄幹蠱有立含章可貞遵之典禮恤疲於和樂政其¶
成也臻於小康(江夏縣鄂州附郭之縣四豪見十二巻/註易蠱卦初六幹父之蠱坤卦六三含)¶
(章可貞孔頴達正義云六三處下卦之極既居隂極能/自降退不為事始惟内含章美之道待命乃行可以得)¶
(正故曰含章可貞/詩大雅迄可小康)中京重覩於漢儀列郡還聞於舜樂¶
選鄂之勝帳於東門乃登豳歌擊土鼓祀蓐收迎田祖¶
招揺回而大火乃落閶闔啟而涼風始歸笙竽和籥之¶
音象星辰而迭奏吳楚巴渝之曲各土風而備陳禮容¶
<pb:KR4c0014_WYG_029-19a>¶
有穆簮笏列序羅衣蛾眉立乎玳筵之上班劍虎士森¶
乎翠幕之前千變百戲分曹賈勇藺(當作/蘭)子跳劍迭躍¶
流星之輝都盧尋橦倒挂浮雲之影百川繞郡落天鏡¶
於江城四山入牖照霜空之海色獻觴醉於晚景舞袖¶
紛於廣庭(唐書地理志上都初曰京城天寳元年曰西/京至徳二載曰中京上元二年復曰西京選)¶
(鄂之勝選擇鄂城名勝之區也周禮籥章掌土鼓豳籥/凡國祈年於田祖龡豳雅撃土鼓以樂田畯鄭康成註)¶
(杜子春云土鼓以瓦為匡以草為兩面可撃也田祖始/耕田者謂神農也豳雅七月也七月有于耜舉趾饁彼)¶
(南畝之事是以亦歌其類謂之雅者以其言男女之正/蓐收司秋令之神見二巻註詩小雅琴瑟撃鼓以御田)¶
<pb:KR4c0014_WYG_029-19b>¶
(祖毛傳曰田祖先嗇也正義曰郊特牲註云先嗇若神/農春官籥章註云田祖始耕田者謂神農是也以祖者)¶
(始也始教造田謂之田祖先為稼穡謂之先嗇神其農/業謂之神農名殊而實同也鄭康成禮記註招揺星在)¶
(北斗杓端主指者正義曰招揺北斗七星也北斗居四大/方宿之中以斗末從十二月建而指之則四方宿不差)¶
(火心星也見五巻註閶闔西極之門見十九巻註禮月/令孟秋之月涼風至荀子鼓似天鐘似地磬似水竽簫)¶
(筦籥似星辰日月鼗柷拊&KR0034;椌&KR0008;似萬物隋書匏之屬/一曰笙一曰竽並女媧之所作也笙列管十九于匏内)¶
(施簧而吹之竽大三十六管風俗通大笙謂之巢小笙/謂之和郭璞爾雅註籥如笛三孔面短小廣雅云七孔)¶
(漢書樂志巴俞鼓員三十六人顔師古註巴巴人也俞/俞人也當髙祖初為漢王得巴俞人並趫㨗善鬬與之)¶
(定三秦滅楚因存其武樂巳俞之樂因此始也巴即今/之巴州俞即今之渝州各其本地晉書漢髙祖自蜀漢)¶
<pb:KR4c0014_WYG_029-20a>¶
(漢將定三秦閬中范因率賨人以從帝為前鋒及定秦/中封因為閬中侯復賨人七姓其俗喜舞髙祖樂其猛)¶
(銳數觀其舞後使樂人習之閬中有渝水因其所居故歌/名曰巴渝舞舞曲有矛渝本歌曲弩渝本歌曲安臺本)¶
(曲行辭本歌曲總四篇王融三月三日曲水詩序晬容/有穆賔儀式序劉楨𤓰賦布象牙之席薰玳瑁之筵班)¶
(劍按文選註李善曰晉公卿禮秩曰諸公及開府位從/公者給虎賁二十人持班劍焉漢官儀曰班劍者以虎)¶
(皮飾之李周翰曰班劍本劍無刄假作劍形畫之以文/故曰班也文獻通考班劍本漢朝服帶劍晉易以木謂)¶
(之象劍取裝飾斑斕之義此一說也又文選註劉良曰/班劍謂執劍而從行者也吕向曰班列也言使勇士行)¶
(列持劍以為儀仗也胡三省通鑑註班劍持劍為班立/在車前也又曰班列也持劍成列夾道而行也以班為)¶
(行列之義又一說也未知孰是虎士見八巻註潘岳籍/田賦翠幕黕以雲布分曹分為二曹以較優劣賈勇爭)¶
<pb:KR4c0014_WYG_029-20b>¶
(先炫燿其技與左傳賈勇之義㣲異列子宋有蘭子者/以技干宋元宋元召而使見其伎以雙枝長倍其身屬)¶
(其脛並趨並馳弄七劍迭而躍之五劍常在空中元君/大驚立賜金帛音釋所謂蘭子以技妄遊者也舊唐書)¶
(梁有長蹻伎擲倒伎跳劍伎吞劍伎今並存張衡西京/賦都盧尋橦漢書武帝享四夷之客作巴俞都盧詳見)¶
(一巻大獵賦註初學記尋橦今之緣竿文獻通考緣橦/之技衆矣漢武帝時謂之都盧都盧國名其人體輕而)¶
(善縁也橦渝音于/賈音古  音牀)鶴髮之叟雁序而進曰恭聞天子無¶
戲言恐轉公以大用老父不畏死願留公以上聞恱坐¶
棠而飡風庶刻石以賔(繆本/作寘)美(庾信竹杖賦鶴髮雞皮/蓬頭歴齒雁序猶雁行)¶
(雁之飛也若有行列先後之序不相紊亂史記史佚曰/天子無戲言言則史書之禮成之樂歌之風俗通召公)¶
<pb:KR4c0014_WYG_029-21a>¶
(當農桑之時重為所煩勞不舍鄉亭止於棠樹之下聴/訟决獄百姓各得其所夀百九十餘乃卒後人思其徳)¶
(美愛其樹而不敢伐詩甘棠之所作/也隋書王貞傳坐棠聴訟事絶咏歌)白觀樂入楚聞韶¶
在齊採諸行謡遂作頌曰(左傳吳公子札來聘請觀於/周樂說苑孔子至齊郭門之)¶
(外遇一嬰兒挈一壺相與俱行其視精其心正其行端/孔子謂御曰趣驅之韶樂方作孔子至彼聞韶三月不)¶
(知肉味鄂州本楚國之地故曰入楚因入楚而觀樂親/見其美猶之在齊而聞韶二句乃流水對法或疑入楚)¶
(為誤者/非也)¶
爽朗太白雄光下射峥嶸金天華岳旁連降精騰氣赫¶
矣昭然誕聖五日垂休萬年孽胡挻災大人有作雷¶
<pb:KR4c0014_WYG_029-21b>¶
霆發揚攙搶乃落九服交泰五雲縈薄掃雪屯䝉洗清¶
寥廓軒后訪道來登峨嵋(郭本作/娥眉)上皇西去異代同時¶
六龍轉駕兩曜迴規重遭唐主更覩漢儀肅肅韋公大¶
邦之翰秀骨岳立英謀電斷宣風樹聲逺威逆亂不長¶
不極樂奏爭觀丸劍揮霍魚龍屈盤東迴舞袖西笑長¶
安頌聲載路豐碑是刋(史記正義天官占云太白者西/方金之精白帝之子上公大將)¶
(軍之象也徑一百里太白即金星也附日而行或行在/日之先或行在日之後雖無定所而總之日行一度其)¶
(光芒所射五星之中惟太白最為明朗金天見三巻註/華岳見七巻註韻㑹說文方言楚部謂取物而逆曰挻)¶
<pb:KR4c0014_WYG_029-22a>¶
(一曰揉也增韻引也爾雅彗星為攙搶周禮乃辨九服/之邦國方千里曰王畿其外方五百里曰侯服又其外)¶
(方五百里曰甸服又其外方五百里曰男服又其外方/五百里曰采服又其外方五百里曰衛服又其外方五)¶
(百里曰蠻服又其外方五百百曰夷服又其外方五百/里曰鎮服又其外方五百里曰藩服周易天地交泰五)¶
(雲見七巻註屯䝉見十一巻註寥廓見一巻註抱朴子/昔黄帝到峨嵋山見天真皇人於玉堂請問真一之道)¶
(皇人曰子既君四海復欲求長生不亦貪乎六龍見八/巻註復見漢官威儀見十一巻註詩大雅大邦維屏大)¶
(宗維翰又曰維申及甫維周之翰毛傳曰翰幹也鄭箋/曰為周楨幹之臣陸機詩吳實龍飛劉亦岳立周書英)¶
(謀電發神斾風馳孫楚白起賛神機電斷氣濟師然宋/書樹聲列藩宣風鉉徳禮記敖不可長樂不可極張衡)¶
(西京賦跳丸劍之揮霍薛綜註揮霍謂丸劍之形也張/銑註跳弄也丸鈴也揮霍鈴劍上下貌漢書作巴俞都)¶
<pb:KR4c0014_WYG_029-22b>¶
(盧海中碭極曼衍魚龍角牴之戲顔師古註魚龍者為/舍利之獸先戲於庭極畢乃入殿前激水化成比目魚)¶
(跳躍潄水作霧障日畢化為黄龍八丈出水敖戲於庭/炫耀日光西京賦云海鱗變而成龍即為此色也西笑)¶
(長安見十二巻註詩大雅厥聲載路集傳曰載滿也徐/陵孝義寺碑謹勒豐碑陳其舞詠  挻音羶攙初銜切)¶
(挿平聲/搶音撐)¶
　　比干碑(唐文粹載李翰所作殷太師比干碑即此/篇也雖文句之間畧有不同然異者只八)¶
　　(十餘字而巳按唐書李翰傳翰擢進士第調衛尉/天寳末房琯韋陟俱薦為史官宰相不肯擬與此)¶
　　(文所云天寳十祀余尉於衞極為脗合疑是太白/代翰起草而翰竄改數字以上石者歟或謂翰亦)¶
　　(以文鳴似無倩人代筆之理不知一行作吏簿書/鞅掌之不遑代言視草勢所不免如李衛公一品)¶
<pb:KR4c0014_WYG_029-23a>¶
　　(集序鄭亞所作亦命李義山起草而自加更定者/也又何疑於翰焉苐其文質實疏達與集中諸作)¶
　　(另成一格恐實出自翰手後之編輯者或誤以李/翰為李翰林遂爾採入集中耶巨眼者必能辨之)¶
太宗文皇帝既一海内明君臣之義貞觀十九年征島¶
夷(唐文粹作/東征島夷)師次殷墟乃詔贈少師(文粹作乃下詔/追贈殷少師)比¶
干為太師諡曰忠烈公遣大臣持節弔祭(文粹/作贈)申命郡¶
縣封墓葺祠置守冡(文粹多五/家二字)以少牢時享著於甲令¶
刻於金石故比干之忠益彰臣子得述其志(文粹作得/以述其志)¶
(也以島夷髙麗國也其地在東海之濵故曰島夷左傳/命  康誥而封於殷墟杜預註殷墟朝歌也册府元龜)¶
<pb:KR4c0014_WYG_029-23b>¶
(貞觀十九年二月庚戌輿駕發洛陽丁巳詔曰昔望諸/列國之相漢主尚求其後夷吾覇者之臣魏君猶禮其)¶
(墓況正直之道邁青松而孤絶忠勇之操掩白玉而振/彩者哉殷故少師比干貞一表徳鄰幾成性以明允之)¶
(量屬無妄之辰王馬遽馳愍其邦之殄瘁寳衣将燎惜/其君之覆亡其義不回懷忠蹈節讜言纔發輕百齡之)¶
(命淫刑既逞碎七尺之軀雖復周王封墓莫救焚如之/禍孔聖稱仁寧追剖心之痛朕自趙魏問罪遼碣途經)¶
(麥秀之墟緬懷桑梓之地駐蹕而瞻荒隴願以為臣撫/躬而想幽泉思聞其諫豈可使慎終之義乆闕於往册)¶
(易名之典無聞於後代宜錫寵命以展宿心可追贈太/師諡曰忠烈所司崇其墓而葺其祠州縣春秋二時祀)¶
(以少牢給隨近五户以供灑掃帝自為文以祭之鄭康/成儀禮註禮將祭祀必先擇牲繋於牢而芻之羊豕曰)¶
(少牢漢書吳芮傳著於甲令而稱忠也顔師古註/甲者令篇之次也又叙傳著於甲令民用寧康)昔商¶
<pb:KR4c0014_WYG_029-24a>¶
王受毒痡於四海(文粹下多/一徳字)悖於三正肆厥淫虐下罔¶
敢諍(文粹/作諫)於是㣲子去之箕子囚之而公獨死之(書㤗/誓今)¶
(商王受弗敬上天降災下民又云作威殺戮毒痡四海/孔安國傳痡病也史記今殷王紂乃用其婦人之言自)¶
(絶於天毁壞其三正裴駰註馬融曰動逆天地人也史/記紂愈淫亂不止㣲子數諫不聴乃與太師少師謀遂)¶
(去比干曰為人臣者不得不以死爭乃強諫紂紂怒曰/吾聞聖人心有七竅剖比干觀其心箕子懼乃佯狂為)¶
(奴紂又囚之/  痡音鋪)非夫捐生之難處死之難(文粹作非捐生/之難處死之難)¶
(非處死之難/得死之難)故不可死而死(文粹下多/一之字)是輕其生非孝¶
也可死(文粹作/得其死)而不死是重其死非忠也王曰(文粹/作之)叔¶
<pb:KR4c0014_WYG_029-24b>¶
父親其(文粹/作莫)至焉國之元臣位莫崇焉親(文粹作崇/髙二字)不¶
可以觀其危昵(文粹作親/昵二字)不可以忘其祖則我臣(文粹/作成)¶
(湯二/字)之業將墜於泉商王之命將絶於天整扶其顛遂¶
諫而死剖心非痛亡殷為痛(文粹作殷/亡是痛)公之忠烈(文粹/下多)¶
(一也/字)其若是焉(文粹作乎誓楚辭章句比干紂之諸/父也書泰  自絶於天結怨於民)故¶
能獨立危邦横抗興運周武以三分之業有諸侯之師¶
實(文粹/作資)其十亂之謀總其一心之衆(文粹少/二其字)當公之存¶
也乃(文粹/作則)戢彼西土及公之喪也乃觀乎(文粹/作於)孟津公¶
<pb:KR4c0014_WYG_029-25a>¶
存而殷存公喪而殷喪興亡兩(郭本作而/文粹作所)繫豈不重與¶
(史記文王伐崇密須犬夷大作豐邑天下三分其二歸/周十亂見二十六巻註書泰誓受有臣億萬惟億萬心)¶
(予有臣三千惟一心孔安國傳三千一心言同欲也又/泰誓西土有衆咸聴朕言孔安國傳武王在西故稱西)¶
(土史記武王渡河諸侯不期而㑹孟津者八百諸侯皆/曰紂可伐矣武王曰女未知天命未可也乃還師歸居)¶
(二年聞紂昏亂暴虐滋甚殺王子比干囚箕子於是武/王徧告諸侯曰殷有重罪不可以不畢伐遂率戎車三)¶
(百乗虎賁三千人甲士四萬五千人以東伐紂十一年/十二月戊午師畢渡孟津孔安國尚書傳武王三年服)¶
(畢觀兵孟津以卜/諸侯伐紂之心)且聖人立教懲惡勸善而巳矣人倫¶
大統父子君臣而巳矣少師存則垂(文粹/作正)其統殁則垂¶
<pb:KR4c0014_WYG_029-25b>¶
其教奮乎千古之上行乎百王之末俾夫淫者懼佞者¶
慙義(文粹/作睿)者思忠者勸其為戒(文粹/作式)也不亦大哉而(文/粹)¶
(缺而/字)夫子稱殷有三仁是(文粹缺/是字)豈無㣲㫖嘗敢頤(文粹/作論)¶
之曰存其身存其宗亦仁矣存其名(一作/身)存其祀亦仁¶
矣亡其身圗其國亦仁矣(文粹作存其身存其祀亦仁/也亡其身存其國亦仁也缺)¶
(中間/九字)若進死者退生者狂狷之士將奔走之(文粹/作焉)褒生¶
者貶死者宴安之人將寘力焉故同歸諸仁各順其志¶
殊塗而一揆異行而齊致俾後(文粹多/之字)人優柔而自得¶
<pb:KR4c0014_WYG_029-26a>¶
焉盖春秋㣲婉之義(杜預春秋左傳序將令學者原始/要終尋其枝葉究其所窮優而柔)¶
(之使自得之饜而飫之使自趨之左傳春秋之稱㣲而/顯婉而辨杜預註文㣲而義著辭婉而旨别  寘與置)¶
(同/)必將建皇極立彜倫闢在三之門(文粹作彌/在三之規)垂不二¶
之訓以明知於世(文粹作以/昭於世)則夫人臣者既移孝於親¶
而致之於君焉有聞親失而不諍(文粹下多/一覩字)親危而不¶
救從容安地而自得甚哉不然矣(文粹作從容安地而/稱得理是不然矣)¶
(書洪範建用皇極孔安國傳皇大也極中也凡立事當/用大中之道正義云施政教治下民當使大得其中無)¶
(有邪僻也又曰彛倫攸叙集傳曰彛常倫理也所謂秉/彜人倫也國語民生於三事之如一父生之師教之君)¶
<pb:KR4c0014_WYG_029-26b>¶
(食之非父不生非食不長非教不知生之族也故一事/之韋昭曰三君父師也如一服勤至死也抱朴子民生)¶
(在三奉之如一史記王蠋曰忠/臣不聞二君貞女不更二夫)夫孝於其親人之親皆¶
欲其子忠於其主人之主皆欲其臣(文粹作孝於其親/者人之親皆願其)¶
(為子忠於其君者人/之君皆欲其為臣)故歴代帝王皆欲精顯(文粹作莫/不欲旌顯)¶
周武下車而封其墓魏武(文粹作氏𤦺/按當作文)南遷而創其祠¶
我太宗有天下禋百神(文粹多/一而字)盛其禮追贈太師諡曰¶
忠烈申命郡縣封墳(文粹/作墓)葺祠置守冢五家以少牢時¶
享著於甲令刻於金石於戲哀傷列辟主君封徳(文粹/作主)¶
<pb:KR4c0014_WYG_029-27a>¶
(食舊/封)正與神明秩視郡王(文粹作徳為神/明秩視羣望)身滅而榮(文/粹)¶
(作/名)益大世絶而祀愈長然後知忠烈之道激天感人(文/粹)¶
(作感激/天人)深矣(禮記武王克殷反商下車封王子比干之/墓鄭康成註積土為封封比干墓崇賢也)¶
(史記命閎夭封比干之墓正義曰封謂益其土及畫疆/界括地志云比干墓在衛州汲縣北十里二百五十步)¶
(水經註牧野有殷大夫比干冡前有石銘題𨽻云殷大/夫比干之墓所記惟此今巳中折不知誰所誌也太和)¶
(中髙祖孝文皇帝南巡親幸其墳而加弔焉刋石樹碑/列於墓隧墨莊漫録比干墓在衛州西山去城數十里)¶
(有漢唐以來碑刻甚多墓周圍數里生異木樛結不可/入河南通志殷太師廟在衛輝府城北十五里祀殷太)¶
(師比干魏文帝建唐貞觀中修葺北史魏孝文遷洛路/由朝歌見殷比干墓愴然悼懷為文以弔之據二書所)¶
<pb:KR4c0014_WYG_029-27b>¶
(云乃魏文帝也文言魏武恐誤韋氏/國語解潔祀曰禋列辟見前篇註)天寳十祀余尉於¶
衛拜首(文粹/作手)祠堂魄感精動而廟在鄰邑官非式閭斵¶
(文粹/作刋)石銘表以誌丕烈(翰官於衛縣而比干廟在汲縣/故曰鄰邑周書式商容閭孔頴)¶
(達正義式者車上之横木男子立乗有所敬則俯而憑/式遂以式為敬名說文云閭族居里門也武王過其閭)¶
(而式之言此内有/賢人式之禮賢也)銘(文粹/作詞)曰¶
糜軀非仁蹈難非智死於其死然後為義忠無二軀(文/粹)¶
(作/體)烈有餘氣正直聰明至今猛(文粹/作猶)視咨爾來代為臣¶
不易(盧諶贈劉琨詩序意氣之間糜軀不悔李善註/說文曰靡爛也靡與糜古字通東方朔七諫子)¶
<pb:KR4c0014_WYG_029-28a>¶
(胥諫而/靡軀兮)¶
　　武昌宰韓君去思頌碑(并序茂新唐書韓愈傳七/世祖  有功於後魏封安)¶
　　(定王父仲卿為武昌令有美政既去縣人刻/石頌徳終秘書郎則韓君乃昌黎公之父也)¶
仲尼大聖也宰中都而四方取則子賤大賢也宰單父¶
人到於今而思之乃知徳之休明不在位之髙下其或¶
繼之者得非韓君乎(史記孔子為中都宰一年四方皆/則之家語孔子弟子有宓子賤者)¶
(仕於魯為單父宰得行其政於是單父治焉躬敦厚明/親親尚篤敬施至仁加懇誠致忠信百姓化之  單父)¶
(音善/甫)君名仲卿南陽人也昔延陵知晉國之政必分於¶
<pb:KR4c0014_WYG_029-28b>¶
韓獻子雖不能遏屠岸之誅存孤嗣趙(郭本/作起)太史公稱¶
天下隂徳也其賢才羅生列侯十世不亦宜哉(南陽郡/即鄧州)¶
(也唐時屬山南東道新唐書韓氏出自姬姓晉穆侯㵒/少子曲沃桓叔成師生武子萬食采韓原生定伯定伯)¶
(生子輿子輿生獻子厥從封遂為韓氏史記晉世家吳/延陵季子來使與趙文子韓宣子魏獻子語曰晉國之)¶
(政卒歸此三家矣又韓世家晉景公之三年司冦屠岸/賈將作亂誅靈公之賊趙盾盾已死矣欲誅其子趙朔)¶
(韓厥止賈賈不聴厥告趙朔令亡朔曰子必能不絶趙/祀死不恨矣韓厥許之及賈誅趙氏厥稱疾不出程嬰)¶
(公孫杵臼之藏趙孤趙武也厥知之景公十一年晉作/六卿而韓厥在一卿之位號為獻子景公十七年疾卜)¶
(大業之後不遂者為祟韓厥稱趙成季之功今後無祀/以感景公景公問曰尚有世乎厥於是言趙武而復與)¶
<pb:KR4c0014_WYG_029-29a>¶
(故趙氏田邑續趙氏祀太史公曰韓厥之感晉景公紹/趙孤之子武以成程嬰公孫杵臼之義此天下之隂徳)¶
(也韓氏之功於晉未覩其大者也然與趙魏終為諸侯/十餘世宜乎哉琦按全趙孤者韓獻子厥也延陵季子)¶
(所稱者韓宣子起也今/太白似作一人用疑誤)七代祖茂後魏尚書令安定王¶
五代祖鈞金部尚書曽祖晙銀青光禄大夫雅州刺史¶
祖泰曹州司馬考睿素朝散大夫桂州都督府長史分¶
茅納言剖符佐郡奕葉(郭本/作業)明徳休有烈光君乃長史¶
之元子也(北史韓茂字元興安定安武人為武賁郎將録/前後功拜散騎常侍殿中尚書進爵安定公文)¶
(成踐祚拜尚書令加侍中征南大將軍卒贈安定王長/子備襲爵安定公備弟均字天徳初為中散賜爵范陽)¶
<pb:KR4c0014_WYG_029-29b>¶
(子遷金部尚書兄備卒均襲爵安定公征南大將軍歴/定青冀三州刺史除大將軍廣阿鎮大將加都督三州)¶
(諸軍事復授定州刺史按此則鈞字是均字之誤但均/乃茂之子非茂之孫與七代五代之文不合而唐書宰)¶
(相世系表亦以為茂生二子備均均生晙晙生仁泰仁/泰生叡素則疑文之誤也唐書之誤又因此文之誤而)¶
(誤歟李翺韓文公行狀曽祖泰皇任曹州司馬祖濬素/皇任桂州長史父仲卿皇任秘書郎皇甫湜韓文公神)¶
(道碑曽祖叡素為唐桂州長史善化行於江嶺之間通/典魏尚書有金部郎其後歴代多有之北齊金部主才)¶
(量尺度内外諸庫藏文帳唐書百官志文散階從三品/曰銀青光禄大夫從五品下曰朝散大夫雅州盧山郡)¶
(屬劍南道曹州濟隂郡屬河南道桂州始安郡屬嶺南/道分茅見十五巻註漢書龍作納言出入帝命應劭註)¶
(納言如今尚書官王之喉舌也北堂書鈔尚書唐虞官/也唐虞曰納言周官為内史大唐新語尚書古之納言)¶
<pb:KR4c0014_WYG_029-30a>¶
(潘岳馬汧督誄剖符專城紆青拖墨之司李善註東觀/漢紀韋彪上議曰二千石皆以選出京師剖符典千里)¶
(張銑註剖符謂剖竹分符猶今之印也分茅謂加王爵周/納言謂為尚書剖符謂為刺史長史佐郡謂為司馬詩)¶
(頌鞗革有鶬休有烈光魯頌建爾元子/俾侯於魯毛傳曰元首也  晙音俊)妣有吳(郭本/作吾)錢¶
氏及長史即世夫人早孀𢎞聖善之規成名四子文伯¶
孟軻二母之儔歟(詩國風母氏聖善列女傳魯季敬姜/者魯大夫公父穆伯之妻文伯之母)¶
(也博達知禮穆伯先死敬姜守飬文伯出學而還歸敬/姜側目而盼之見其友上堂從後階降而却行奉劍而)¶
(正履若事父兄文伯自以為成人矣敬姜召而數之曰/以子年之少而位之卑所與遊者皆為服役子之不益)¶
(亦以明矣文伯乃謝罪於是乃擇嚴師賢友而事之所/與遊處者皆黄髦倪齒也文伯引衽攘捲而親饋之敬)¶
<pb:KR4c0014_WYG_029-30b>¶
(姜曰子成人矣君子謂敬姜備於教化又曰鄒孟軻之/母也號孟母孟子既學而歸孟母方績問曰學所至矣)¶
(孟子曰自若也孟母以刀斷其機孟子懼而問其故孟/母曰子之廢學若吾斷斯織也夫君子學以立名問以)¶
(廣知是以居則安寧動則逺害今而廢之是不免於厮/役而無以離於禍患也何以異於織績而食中道廢而)¶
(不為寧能衣其夫子而長不乏糧食哉女則廢其所食/男則墮於修徳不為竊盜則為虜役矣孟子懼旦夕勤)¶
(學不息師事子思遂成天下之名/儒君子謂孟母知為人母之道矣)少卿當塗縣丞感槩¶
重諾死節於義雲卿文章冠世拜監察御史朝廷呼為¶
子房紳卿尉髙郵才名振耀幼負美譽(皇甫湜韓文公/神道碑叔父雲)¶
(卿當肅宗代宗朝獨為文章冠李翺韓君夫人韋氏墓/誌銘禮部郎中雲卿好立義節有大功於昭陵其文章)¶
<pb:KR4c0014_WYG_029-31a>¶
(出於時而官不甚髙韓愈科斗書後記愈叔父當大厯/世文辭獨行中朝天下之欲銘述其先功行取信於來)¶
(世者咸歸韓氏昌黎集註韓雲卿上元辛丑特進試鴻/臚卿兼御史中丞仕終禮部侍郎唐書百官志御史臺)¶
(有監察御史十五人正八品下韓愈虢州司户韓府君/墓誌銘安定桓王五世孫叡素為桂州長史化行南方)¶
(有子四人最季曰紳卿文而能言嘗為揚州錄事参軍/事故宰相崔圓圓狎愛州民丁某至顧省其家後大衙)¶
(㑹日司録君趨以前大言曰公與小民狎至至其家害/於政圓驚謝曰録事言是圓實過乃自署罰五十萬錢)¶
(由是遷涇陽令破豪家水碾利名田頃凡百萬𤦺按此/文本頌韓公徳政而兼及其諸弟盖因上文成名四子)¶
(而叙其事以實之也又此文序其凡弟少長名諱皆與/昌黎集合乃唐書宰相世系表以叡素生七子無少卿)¶
(而有晉卿季卿子卿升卿與此大異夫以歐陽公所修/之史表而與其家傳不能無誤繆信史盖難言矣唐時)¶
<pb:KR4c0014_WYG_029-31b>¶
(淮南道有髙郵縣/𨽻揚州廣陵郡)君自潞州銅鞮尉調補武昌令未下¶
車人懼之既下車人恱之惠如春風三月大化姦吏束¶
手豪宗側目有㸑玉者三江之巨横(此下似/有缺文)白額且去¶
清琴髙張兼操刀永興二邑同化(唐時河東道有銅鞮/縣𨽻潞州上黨郡江)¶
(南西道有武昌縣有永興縣俱𨽻鄂州江夏郡吳録陸/稠為廣陵太守奸吏斂手廣陵諺曰解結理煩我國陸)¶
(君後漢書亷范傳漢興以亷氏豪宗自苦徑徙焉史記/郅都行法不避貴戚列侯宗室見都側目而視號曰蒼)¶
(鷹㸑玉盖當時盜賊之名為横於江上者白額虎也見/一巻註清琴髙張用子賤事見二十巻註操刀用子産)¶
(事見九巻註/  鞮音低)時鑿齒磨牙而(當作/於)兩京宋城易子而炊¶
<pb:KR4c0014_WYG_029-32a>¶
骨吳楚轉輸蒼生熬然而此邦晏如襁負雲集居未二¶
載户口三倍其初銅鐵曽青未擇地而出太(當作/大)冶鼔¶
鑄如天降神既烹且爍數盈萬億公私其賴之官絶請¶
託之求吏無絲毫之犯(揚雄長楊賦昔有彊秦封豕其/士窫窳其民鑿齒之徒相與磨)¶
(牙而爭之應劭曰淮南子云堯之時窫窳封豨鑿齒皆/為民害鑿齒齒長五尺食人李竒曰以喻秦貪婪殘食)¶
(其民也此以喻禄山陷兩京而肆暴也史記楚荘王圍/宋五月城中食盡易子而食析骸而炊按春秋時宋國)¶
(在唐時為宋州睢陽郡當至徳二載三月賊將尹子竒/圍睢陽至五月始退去七月復圍睢陽張巡許逺據城)¶
(死守至十月救兵不至城遂陷先是城中食盡士卒食/茶紙茶紙既盡遂食馬馬盡羅雀掘鼠鼠雀又盡括城)¶
<pb:KR4c0014_WYG_029-32b>¶
(中婦人食之繼以男子老弱人知必死莫有叛者所謂/宋城易子炊骨正指其事漢書夫敖倉天下轉輸乆矣)¶
(曹植求自試表方今天下一統九州晏如三國志註博/物記曰襁織縷為之廣八寸長丈二以約小兒於背上)¶
(負之而行習鑿齒文故能徳音恱暢襁負雲集唐書地/理志永興縣有銅有鐵武昌縣有銀有銅有鐵太平御)¶
(覽本草經曰曽青出蜀郡名山其山有銅者曽青出其/陽曽青者銅之精能化金銀莊子今大冶鑄金大冶謂)¶
(鼓鑄/之所)本道採訪大使皇甫公侁聞而賢之擢佐輶軒多¶
所𢎞益尚書右丞崔公禹稱之於朝相國崔公渙特奏¶
授鄱陽令兼攝數縣所謂投刃而皆虚為其政而則理¶
成去若始至人多懷恩(本道謂江南西道册府元龜開/元中始置節度使其後又置諸)¶
<pb:KR4c0014_WYG_029-33a>¶
(道採訪使皆以刺史為之節度使以司戎事採訪使以/聽民政輶軒使車也見九巻註唐書百官志尚書省有)¶
(右丞一人正四品下唐時江南西道有鄱陽縣𨽻饒州/鄱陽郡孫綽天台山賦投刄皆虚目無全牛李周翰註)¶
(庖丁解牛三年之後所見皆非全牛巳見其骨節但以/神為不以目視而投刄皆虚為其政句似有缺文  侁)¶
(音/華)新宰王公名庭璘巖(郭本/作嚴)然太華浼然洪河含章可¶
貞幹蠱有立接武比徳絃歌連聲服美前政聞諸耆老¶
與邑中賢者胡思泰一十五人及諸寮吏式歌且舞願¶
揚韓公之遺美(巖然太華喻其髙峻如華岳浼然洪河/喻其廣大如黄河韻㑹浼浼水流平貌)¶
(詩河水浼浼含章幹蠱巳見本巻註禮記堂上接武鄭/康成註武跡也孔叢子昔者虢叔閎夭太顛散宜生南)¶
<pb:KR4c0014_WYG_029-33b>¶
(宫适五臣同寮比徳以賛文武詩小/雅雖無徳與女式歌且舞  浼音美)白採謡刻石而作¶
頌曰¶
峨峨楚山浩浩漢水黄金之車大吳天子武昌鼎據實¶
為帝里時囏世訛薄俗如燬韓君作宰撫兹遺人滂汪¶
(繆本/作註)王澤猶鴻得春和風濳暢惠化如神刻石萬古永¶
思清塵(通典鄂州自春秋以來皆屬楚有江漢二水在/州西合秦屬南郡漢髙祖置江夏郡吳分江夏)¶
(更置武昌郡孫權嘗都之孫皓又徙都之常為重鎮三/國志孫權傳黄龍元年春公卿百司皆勸權正尊號夏)¶
(四月丙申即皇帝位大赦改年初興平中吳中童謡曰/黄金車班蘭耳開閶門出天子薄俗如燬謂如火之焚)¶
<pb:KR4c0014_WYG_029-34a>¶
(壞而貧薄也詩國風王室如燬/惠化見九巻註  囏與艱同)¶
　　虞城縣令李公去思頌碑(并序道虞城縣唐時𨽻/河南  之宋州睢陽郡)¶
　　(金石録唐虞城令李公去思頌李白撰王遹書碑/側題云元和四年二月重篆盖遹不與白同時此)¶
　　(碑後來始建歐陽集古録云遹在陽氷前/者誤也按此則此碑宋未南渡以前猶存)¶
王者立國君人聚散六合咸土以百里雷其威聲革(繆/本)¶
(作/華)其俗而風之漁其人而涵之其猶衆鮮洋洋樂化在¶
水波而動之則憂頳尾之刺作焉徐而清之則安頒首¶
之頌興焉茍非大賢孰可育物而能光昭絃歌卓立振¶
<pb:KR4c0014_WYG_029-34b>¶
古則有虞城宰公焉(趙岐孟子註諸侯方百里象雷震/也藝文類聚論語䜟曰雷震百里)¶
(聲相附近宋均註曰雷動百里故因以制國也雷聲謂/諸侯之政教所至相附近也詩國風魴魚頳尾毛傳曰)¶
(赭赤也魚勞則尾赤正義曰言魴魚勞則尾赤以興君/子苦則容悴詩小雅魚在在藻有頒其首毛傳曰頒大)¶
(首貌鄭箋曰魚之依水草猶人之依明王也魚處於藻/既得其性則肥充其首頒然詩周頌振古如兹毛傳曰)¶
(振自也音頳/音稱頒  焚)公名錫字元勲隴西成紀人也髙祖楷隋¶
上大將軍緜益原三州刺史封汝陽公曽祖騰雲皇朝¶
廣茂二州都督廣武伯祖立節起家韓王府記室叅軍¶
襲廣武伯父浦郢海淄唐陳五州刺史魯郡都督廣平¶
<pb:KR4c0014_WYG_029-35a>¶
太守襲廣武伯皆納忠王庭名鏤鐘鼎侯伯繼跡故可¶
略而言焉(唐時成紀縣屬秦州天水郡不屬渭州隴西/郡此云隴西成紀盖叙族望本古郡縣而言)¶
(也按隋書百官志上大將軍髙祖所置其位在柱國之/下大將軍之上盖散爵也所以酬功臣者隋時緜州益)¶
(州皆在蜀地原州在秦地汝陽縣名蔡州汝南郡所統/唐時廣州南海郡𨽻嶺南道設中都督府有都督一人)¶
(正三品茂州通化郡𨽻劍南道設下都督府有都督一/人從三品廣武縣名隴右道蘭州所屬乾元二年更名)¶
(金城唐書百官志王府官有記室㕘軍事二人掌表啟/書疏郢州富水郡𨽻山南東道海州東海郡淄州淄川)¶
(郡皆𨽻河南道唐州淮安郡𨽻山南東道陳州淮陽郡/𨽻河南道魯郡即兖州𨽻河南道設上都督府有都督)¶
(一人從二品廣平郡/即洺州𨽻河北道)公即廣武伯之元子也年十九拜¶
<pb:KR4c0014_WYG_029-35b>¶
北海夀光尉心不挂細務口不言人非羣吏罕測望風¶
敬憚(夀光縣唐時𨽻河南/道之青州北海郡)秩滿轉右武衛倉曹叅軍次¶
任趙郡昭慶縣令奉詔修建初啟運二陵總徒五郡支¶
用三萬貫舉築雷野不鞭一人功成餘八千貫其幹能¶
之聲大振乎齊趙矣時名卿巡按陵有黄赤氣上衝太¶
㣲散為慶雲數千處盖精勤動天地也如此因粉圖奏¶
名編入國史(唐書百官志左右武衛有倉曹叅軍事各/二人正八品下元和郡縣志河北道趙州)¶
(有昭慶縣東北至州九十里隋為大陸縣武徳四年改/為象城縣天寳元年改為昭慶縣皇十三代祖宣皇帝)¶
<pb:KR4c0014_WYG_029-36a>¶
(建初陵髙四丈周迴八十歩皇十二代祖光皇帝啟/運陵髙四丈周迴六十歩二陵共塋周迴一百五十)¶
(六歩在縣西南二十里唐㑹要獻祖宣皇帝葬趙州/昭慶縣界儀鳳二年五月一日追封為建昌陵開元)¶
(二十八年七月十八日詔改為建初陵懿祖光皇帝/葬趙州昭慶縣儀鳳二年五月一日追封為延光陵)¶
(開元二十八年七月十八日詔改為啟運陵後漢書/光武紀長轂雷野髙鋒彗雲章懷太子注雷野言其)¶
(聲盛也太微垣十星見一巻注漢書若烟非烟若雲/非雲郁郁紛紛蕭索輪囷是為慶雲慶雲見喜氣也)¶
天寳四載拜虞城令而天章寵榮俾金玉王度炯¶
(繆本/作冏)若七曜昭回堂隅於戲敬之哉(左傳思我王度/式如玉式如金)¶
(穀梁傳疏七曜者日月五/星皆照天下故謂之七曜)宸威(郭本/作滅)臨顧作訓以理¶
<pb:KR4c0014_WYG_029-36b>¶
其俗魯而木舒而徐急則狼(繆本/作狠)戾緩則鳥散公¶
酌以釣(繆本/作鈞)道和之琴心於是安四人敷五教處¶
必糲食行惟單車觀其約而吏儉仰其敬而俗讓¶
激直士之素節揚亷夫之清波三月政成鄰境(郭/本)¶
(作/墳)取則(史記夫趙王之狼戾無親大王之所明見漢/書夫匈奴獸聚而鳥散從之如博影此言其)¶
(風俗之敝事急則狼戾無相親之意事緩則鳥散無/相顧之意說苑宓子賤為單父宰過於陽晝陽晝曰)¶
(吾少也賤不知治民之術有釣道二請以送子王儉/褚淵碑文參以酒徳間以琴心此文借用其字垂釣)¶
(鼓琴皆能令人心靜承上文緩急之事而言其當静/以治之也四人即四民士農工商也尚書汝作司徒)¶
<pb:KR4c0014_WYG_029-37a>¶
(敬敷五教孔安國傳布五常之教也廣韻糲麤也米不/精也北史裴䆳之任正平也以亷約自守每行春省俗)¶
(單車而巳厲糲/音賴又音)因行春見枯骸於路隅惻然疚懷出俸¶
而𦵏由是百里掩骼(繆本/作骸)四封歸仁有居喪行號城市¶
者習以成俗公朂之親鄰厄以凶事而鰥寡惸獨衆所¶
賴焉可謂變其頽風永錫爾類(後漢書鄭𢎞傳太守第/五倫行春見而深竒之)¶
(章懷太子註太守常以春行所主縣勸人農桑振救乏/絶見續漢志月令孟春之月掩骼埋胔鄭康成註骨枯)¶
(曰骼左傳我有四封而詰其盜三國志註晉陽秋曰足/以鎮靜頽風軌訓囂俗詩大雅孝子不匱永錫爾類鄭)¶
(箋曰永長也孝子之行非有竭極之時長以與/汝之族類謂廣之以教導天下也  骼音格)先時邑¶
<pb:KR4c0014_WYG_029-37b>¶
中有聚黨横猾者實惟二耿之族幾百家焉公訓為純¶
人易其里曰大忠(當作/中)正之里北境黎丘之古鬼焉或¶
醉父以刃其子自公到職蔑聞為灾(太平寰宇記黎丘/在虞城縣北二十)¶
(里髙二丈吕氏春秋梁北有黎丘部有竒鬼焉善效人/之子姪昆弟之狀邑丈人有之市而醉歸者黎丘之鬼)¶
(效其子之狀扶而道苦之丈人歸酒醒而誚其子曰吾/為汝父也豈謂不慈哉我醉汝道苦我何故其子泣而)¶
(觸地曰孽矣無此事也昔也往責於東邑人可問也其/父信之曰嘻是必夫竒鬼也我固嘗聞之矣明日端復)¶
(飲於市欲遇而刺殺之明旦之市而醉其真子恐其父/之不能反也遂逝迎之丈人望見其真子拔劍而刺之)¶
(丈人智惑於其似子者而殺其真子按此事在戰國/時引此以頌徳政近乎戲言豈唐時此鬼復作歟)官¶
<pb:KR4c0014_WYG_029-38a>¶
宅舊井水清而味苦公下車嘗之莞爾而笑曰既苦且¶
清足以符吾志也遂汲用不改變為甘泉(河南通志李/令泉在虞城)¶
(縣治内縣令李錫有清操李白撰錫去思頌/載其事後因以名韻㑹筦小笑貌  莞音緩)蠡(繆本作/蟸即蠡)¶
(字省/文)丘館東有三栁焉公往來憩之飲水則去行路勿¶
剪比於甘棠鄉人因樹而書頌四十有六篇(史記召公/之治西方)¶
(甚得兆民和召公巡行鄉邑有棠樹决獄政事其下自/侯伯至庶人各得其所無失職者召公卒而民人思召)¶
(公之政懷棠樹不敢伐歌咏之作甘棠之詩詩曰/蔽芾甘棠勿剪勿伐召伯所犮  蠡音離又音里)惟公¶
志氣塞乎天地徳音發乎聲容縞乎若寒崖之霜湛乎¶
<pb:KR4c0014_WYG_029-38b>¶
若清川之月彈惡雪善速若箭飛尤能筆工新文口吐¶
雅論天下美士多從之遊非汝陽三公三(郭本/作二)伯之積¶
徳則何以生此邑之賢老劉楚瓌等乃相謂曰我李公¶
以神明之化大賴於虞人虞人陶然歌詠其徳官則敬¶
去則思山川鬼神猶懷之況於人乎乃咨羣寮興去思¶
之頌縣丞王彦暹員外丞魏陟主簿李詵縣尉李向趙¶
濟盧榮等同徳比義好謀而成相與採其瓌蹤茂行俾¶
刻石篆美庶清風令名奮乎百世之上(廣韻賴利也善/也揚雄甘泉賦)¶
<pb:KR4c0014_WYG_029-39a>¶
(乃命羣寮歴吉日後漢書李膺請孔融問曰髙明祖父/嘗與僕有恩舊乎融曰先君孔子與君先人李老君同)¶
(徳比義而相師友詵縞音稿/湛讒上聲瓌音規  音辛)其詞曰¶
激揚之水兮白石有鑿李公之來兮雪虞人之惡厥徳¶
孔昭折獄既清五教大行殷雲雷之聲既父其父又子¶
其子春之以風化成草靡乃影我岡乃雨我田陽無驕¶
愆(繆本/作愆)四載有年人戴公之賢猶百里之天棄余往矣¶
茫如墜川哀喪惠博掩骼仁深苦井變甘兇人易心三¶
栁勿剪永思清音(詩國風揚之水白石鑿鑿毛傳曰鑿/鑿鮮明貌鄭箋曰激揚之水波流湍)¶
<pb:KR4c0014_WYG_029-39b>¶
(疾洗去垢濁白石鑿鑿然興者喻桓叔盛強除民所惡/民得以有禮義也韻㑹雪除也洗也詩小雅我有嘉賔)¶
(徳音孔昭鄭箋曰孔甚也昭明也說苑吾不能以春風/風人陸賈新語上之化下猶風之靡草潘岳閒居賦訓)¶
(若風行應如草靡詩大雅既景迺岡/鄭箋曰以日景定其經界於山之脊)¶
　　為竇氏小師祭璿和尚文(釋氏要覽受戒十夏以/前西天皆稱小師毘奈)¶
　　(耶云難陀比丘呼十七衆比丘為小師此盖輕呼/之也亦通沙門之謙稱也梵言烏波遮迦于闐國)¶
　　(翻為和尚華言力生即親教師也謂出家者因師/之力生長法身出功徳財養知慧命  璿音旋)¶
年月日某謹以齋蔬之奠敢昭告於和尚之靈伏惟¶
和尚降靈自天依化遊世角立獨出嶷然生知鳳凰開¶
<pb:KR4c0014_WYG_029-40a>¶
九苞(繆本作包/二字通用)之翼豫章横萬頃之陂始傳燈而納照¶
因落髮以從師邁龍象以蹴踏為天人之羽儀紹釋風¶
於西域迴佛日於東維若大塊之噫氣鼓和風而一吹¶
熱惱清灑道芽榮滋走吳楚以宗仰將掃地而歸之(後/漢)¶
(書徐穉傳爰自江南单薄之域而角立傑出章懷太子/註角立如角之特立也詩大雅克岐克嶷毛傳曰岐知)¶
(意也嶷識也正義曰岐為有智之意嶷為有識之貌九/苞見三巻註神異經東方荒外有豫章焉此樹主九州)¶
(其髙千丈圍百尺本上三百文始有枝條敷張如帳上/有元狐黒猿枝主一州南北並列面向西南有九力士)¶
(操斧伐之以占九州吉凶斫之復生其州有福創者州伯/有病積嵗不復者其州滅亡釋家師弟子以佛法逓)¶
<pb:KR4c0014_WYG_029-40b>¶
(相傳受繼續不絶如以燈逓相燃㸃光明常在終不熄/滅故謂之傳燈邁者勇往力行之意維摩詰經十方無)¶
(量菩薩或有人從乞手足耳鼻頭目腦髓血肉皮骨聚/落城邑妻子奴婢象馬車乘金銀瑠璃硨磲瑪瑙珊瑚)¶
(琥珀真珠珂貝衣服飲食如此乞者多是住不可思議/解脫菩薩以方便力而往試之令其堅固所以者何住)¶
(不可思議解脫菩薩有威徳力故行逼迫示諸衆生如/是難事凡夫下劣無有力勢不能如是逼迫菩薩譬如)¶
(龍象蹴蹋非驢所堪是名住不可思議解脫菩薩智慧/方便之門釋者梵語具云釋迦此云能仁佛之性也凡)¶
(出家者皆以釋為姓阿含經云四河入海同一鹽味四/姓出家皆名為釋是也梁簡文帝大法頌佛日出世同)¶
(遣惑霜隋書李士謙傳客問三教優劣士謙曰佛日也/道月也儒五星也韻㑹維方隅也莊子大塊噫氣其名)¶
(為嵐法苑珠林願我出大風㣲密滿虚空諸有熱惱處/扇之以清涼嵇康琴賦樂百卉之榮滋韻㑹滋益也蕃)¶
<pb:KR4c0014_WYG_029-41a>¶
(也榮滋猶榮茂/也○嶷音逆)嗚呼來無所從去復何適水還火歸蕭¶
散本宅寳舟輟棹禪月掩魄痛一往而無蹤愴雙林之¶
變白(謝靈運逸民賦來無所從去無所至圓覺經我今/此身四大和合所謂毛髮齒皮肉筋骨腦垢色皆)¶
(歸於地吐涕濃血津液涎沫痰淚精氣大小便利皆歸/於水暖氣歸火動轉歸風四大各離今者妄身當在何)¶
(處陶淵明自祭文陶子將辭逆旅之館永歸於本宅湼/槃經如來應正徧知乗大湼槃大乗寳船周旋往返濟)¶
(度衆生王僧孺禮佛文騖法輪於長路棹寳舟於遥壑/尚書正義魄者形也謂月之輪郭無光之處名魄也朔)¶
(後明生而魄死望後明死而魄生律厯志云死魄朔也/生魄望也湼槃經佛在拘尸那城力士生地阿利羅跋)¶
(提河邊娑羅雙樹間二月十五日臨湼槃時爾時拘尸那/城娑羅樹林其林變白猶如白鶴後分曰娑羅樹林)¶
<pb:KR4c0014_WYG_029-41b>¶
(四雙八隻西方一雙在如來前東方一雙在如來後北/方一雙在佛之首南方一雙在佛之足爾時世尊娑羅)¶
(林下寝卧寳牀於其中夜入第四禪寂然無聲於是時/頃便槃湼槃其娑羅林東西二雙合為一樹南北二雙)¶
(合為一樹垂覆寳牀盖於如來其樹即時慘然變白猶/如白鶴枝葉華果皮幹悉皆爆裂墮落漸漸枯悴摧折)¶
(無/餘)某早承訓誨偏荷恩慈忝餐風於法侣旋落䕃(郭本/作隂)¶
於禪枝號無輟響泣有餘悲手撰茗藥精誠嚴思冀神¶
道之昭格庶明靈而饗之(謝靈運廬山慧逺法師誄同/法餐風棲運道門洛陽伽藍)¶
(記名僧徳種負錫為羣信徒法侣持花成藪/庾信碑禪枝四静慧窟三明廣韻撰持也)¶
　　為宋中丞祭九江文(漢書地理志禹貢九江在尋/陽南皆東合為大江應劭曰)¶
<pb:KR4c0014_WYG_029-42a>¶
　　(江自廬江尋陽分為九水經註劉歆/云湖漢等九水入彭蠡故言九江矣)¶
謹以三牲之奠敬祭於長源公之靈(按舊唐書天寳六/載封河瀆為靈源)¶
(公濟瀆為清源公江瀆為廣源公淮瀆為長/源公今祭江神而曰長源公盖字之誤也)惟神包括¶
乾坤平準天地劃三峽以中斷流九道以爭奔綱紀南¶
維朝宗東海牲玉有禮祀典無虧(三峽見八巻註九道/見十四巻註綱紀南)¶
(維為南方衆流之綱紀也朝宗東海見二十二/巻註玉告神時薦於座之玉器與牲幣俱陳者)今萬乗¶
䝉塵五陵慘黷(當作墋黷郭本/作惨贖尤非)蒼生悉為白骨赤血流¶
於紫宫宇宙倒懸攙搶未滅含識結憤思剪元兇(左傳/天子)¶
<pb:KR4c0014_WYG_029-42b>¶
(䝉塵於外敢不奔問官守五陵謂髙祖太宗髙宗中宗/睿宗五帝陵寢詳見八巻註陸機漢髙祖功臣頌茫茫)¶
(宇宙上墋下黷李善註天以清為常地以静為本今上/墋下黷言亂常也墋不清澄之貌也黷媟也李周翰註)¶
(墋垢也黷濁也庾信哀江南賦潰潰沸騰茫茫墋黷爾/雅彗星為欃槍梁武帝孝思賦彼含識而異見同有色)¶
(而殊形髙允貞婦咏結憤鍾心甘就幽㝠欃墋楚/錦切參上聲攙初銜切挿平聲搶音撐與  槍同)若思¶
(郭本作/而況)叅列雄藩各當重寄遵奉王(繆本/作天)命大舉天兵¶
照海色於旌旗肅軍威於原野而洪濤渤潏狂飈振驚¶
(北史宿當重寄早預心膂天兵見三巻註渤/潏水沸湧貌見二十二巻註狂飈狂暴之風)惟神使陽¶
侯巻波羲和奉命樓船先濟士馬無虞掃妖孽於幽燕¶
<pb:KR4c0014_WYG_029-43a>¶
斬鯨鯢於河洛惟神佑我降休於民敬陳精誠庶垂歆饗¶
(髙誘淮南子註陽侯陵陽國侯也溺死於水其神能為/大波有所傷害因謂之陽侯之波也羲和日御也與江)¶
(水無涉恐誤樓船見四巻註鯨/鯢見八巻註說文歆神食氣也)¶
　¶
　¶
　¶
　¶
　¶
<pb:KR4c0014_WYG_029-43b>¶
　¶
　¶
　¶
　¶
　¶
　¶
　¶
　李太白集注巻二十九¶
