# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.258708
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十五
<pb:KR4c0014_WYG_025-1a>¶
欽定四庫全書¶
　李太白集注巻二十五¶
　　　　　　　　　　　　錢塘　王𤦺　撰¶
　古近體詩共九十首¶
　　題隨州紫陽先生壁(唐時隨州又謂之漢東郡屬/山南東道紫陽先生見二十)¶
　　(九巻漢東紫/陽先生碑銘)¶
神農好長生風俗乆巳成復聞紫陽客早署丹臺名喘¶
息飡妙氣步虚吟真聲道與古仙合心將元化并樓疑¶
<pb:KR4c0014_WYG_025-1b>¶
出蓬海鶴似飛玉京松雪窗外曉池水堦下明忽耽笙¶
歌樂頗失軒冕情終願惠金液提攜凌太清(史記正義/括地志云)¶
(厲山在隨州隨縣北百里山東有石穴曰神農生于厲/鄉所謂列山氏也春秋時為厲國藝文類聚真人周君)¶
(傳曰紫陽真人周義山字委通汝陰人也入䝉山遇羨/門子乗白鹿執羽盖仗青毛之節侍從十餘玉女乃再)¶
(拜叩頭乞長生要訣羨門子曰子名在丹臺玉室何憂/不仙抱朴子閉藏喘息又曰粗氣是喘息之氣也楚辭)¶
(飡六氣而飲沆瀣兮異苑陳思王逰山忽聞空裏誦經/聲清逺遒亮解音者則而寫之為神仙聲道士效之作)¶
(步虚聲樂府古題要解步虚詞道觀所唱備言衆仙縹/緲輕舉之羙陳子昻詩古之得仙道信與元化并玉京)¶
(詳五巻注又一統志玉京洞在赤城山道書十大洞天/之第六晉許邁嘗居此與王羲之書云自山陰至臨海)¶
<pb:KR4c0014_WYG_025-2a>¶
(多有金庭玉堂仙人芝草謂此庾信詩玉京傳相鶴太/乙授飛龜顔延年詩山明望松雪金液仙家上藥詳十)¶
(三巻注楚辭若王僑之乗/雲兮載赤霄而逰太清)¶
　　題元丹丘山居¶
故人棲東山自愛丘壑美青春卧空林白日猶不起松¶
風清襟袖石潭洗心耳羨君無紛喧髙枕碧霞裏¶
　　題元丹丘潁陽山居(并序林唐河南府有潁陽縣/本武  縣載初元年析河南)¶
　　(伊闕嵩陽置開元/十五年更名潁陽)¶
　丹丘家於潁陽新卜别業其地北倚馬嶺連峯嵩丘¶
<pb:KR4c0014_WYG_025-2b>¶
　南瞻鹿臺極目汝海雲巖映鬱有佳致焉白從之遊¶
　故有此作(元和郡縣志馬嶺山在河南府宻縣南十/五里清水所出一統志鹿臺山在南陽府)¶
　(汝州北二十里有臺状若蹲鹿枚乗七發南望荆山出/北望汝海李善注汝稱海大言之也一統志汝水源)¶
　(嵩縣分水嶺經流郟縣合扈澗長/橋等水戴液團造等溪東流入淮)¶
仙遊渡潁水訪隠同元君忽遺蒼生望獨與洪崖羣卜¶
地初晦跡興言且成文却顧北山㫁前瞻南嶺分遥通¶
汝海月不隔嵩丘雲之子合逸趣而我欽清芬舉跡倚¶
松石談笑迷朝曛益(繆本/作終)願狎青鳥拂衣棲江濆(通鑑/謝安)¶
<pb:KR4c0014_WYG_025-3a>¶
(雖為布衣時人皆以公輔期之士大夫至相謂曰安石/不出當如蒼生何薛綜西京賦注洪崖三皇時伎人陸)¶
(機文賦誦先人之清芬江淹詩青鳥海上逰李善注吕/氏春秋曰海上有人好青者朝至海上而從青逰青至)¶
(者前後數百其父曰聞汝從青逰盍取来吾欲觀之其/子明旦至海上羣青翔而不下劉良注青鳥海鳥也琦)¶
(按此詩所謂青鳥當是用此事然考今吕氏春秋本青訛/作蜻而注以為蜻蝏小蟲與李氏所引不同疑今本之)¶
(也詩意謂潁陽别業固盡丘壑之羙而巳之所好更在/江湖是以欲與青鳥相狎而棲息江濆范傳正稱太白)¶
(偶乗扁舟一日千里或遇勝境終/年不移逸情所寄不即此可見歟)¶
　　題𤓰州新河餞族叔舍人賁(胡三省通鑑注揚州/江都縣南三十里有)¶
　　(𤓰洲鎮正對京口北固山所謂/新河即今之𤓰洲運河是也)¶
<pb:KR4c0014_WYG_025-3b>¶
齊公鑿新河萬古流不絶豐功利生人天地同朽滅兩¶
橋對雙閣芳樹有行列愛此如甘棠誰云敢攀折呉(蕭/本)¶
(作/美)關倚北固天險自兹設海水落斗門潮(蕭本/作湖)平見沙¶
汭(繆本/作泬)我行送季父弭棹徒流恱楊花滿江來疑是龍¶
山雪惜此林下興愴為山陽别瞻望清路塵歸來空寂¶
蔑(蕭本作滅複第二韻恐誤伊舊唐書𤣥宗紀開元二/十六年潤州刺史齊澣開  婁河於揚州南瓜州浦)¶
(又齊澣傳開元二十五年遷潤州刺史潤州北界隔大損/江至𤓰步沙尾紆滙六十里船繞瓜步多為風濤所漂)¶
(澣乃移其漕路於京口埭下直渡江二十里又開伊婁/河二十五里即逹揚子縣自是免漂損之患嵗減脚錢)¶
<pb:KR4c0014_WYG_025-4a>¶
(數十萬迄今利濟焉風俗通召公當農桑之時重為所/煩勞不舍鄉亭止於棠樹之下聴訟決獄百姓各得其)¶
(所夀九十餘乃卒後人思其徳美愛其樹而不敢伐詩/甘棠之所作也宋文帝詩極望周天險留察浹神京新)¶
(唐書江南送租庸調物以嵗二月至揚州入斗門木華/海賦雲錦散文於沙汭之際李善注毛萇詩傳曰芮崖)¶
(也芮與汭通左傳集解水之隈曲曰汭説文汭水相入/也泬水從空穴絶出也或疑廣韻韻㑹諸書屑薛韻中)¶
(無汭字當以泬為是者𤦺按江淹擬古詩赤玉隠瑶溪/雲錦被沙汭昨發赤亭渚今宿浦陽汭皆作爇音讀與)¶
(設絶滅雪别字相叶何疑于此詩耶江淹詩弭棹阻風/雪李善注弭止也鮑照詩胡風吹朔雪千里度龍山阮)¶
(籍阮咸叔姪與嵇康等寓居河内山陽共為竹林之逰/見十二巻注曹植詩君若清路塵謝靈運詩各勉日新)¶
(志音塵慰寂蔑寂蔑猶寂寞也/汭而拙切音爇泬音血弭音米)¶
<pb:KR4c0014_WYG_025-4b>¶
　　洗脚亭(詩乃送行之作/題内似有缺文)¶
白道向姑熟洪亭臨道旁前有呉(蕭本/作昔)時井下有五丈¶
牀樵女洗素足行人歇金装西望白鷺(繆本/作鳥)洲蘆花似¶
朝霜送君此時去回首淚成行(一作雙多白道大路也/人行跡  草不能生遥)¶
(望白色故曰白道唐時多用之鄭谷白道曉霜迷韋荘/白道向村斜是也通典宣州當塗縣城即晉姑熟城也)¶
(胡三省通鑑注姑熟前漢丹陽春榖縣地今太平州當/塗縣即姑熟地縣南二里有姑熟溪西入大江陸游曰)¶
(姑熟城在當塗北牀井欄也傅𤣥秋胡行遂下黄金装/梁簡文登山馬詩間樹識金装景定建康志白鷺洲在)¶
(城之西與城相望周迴十五里江南/志白鷺洲在江寜縣西南大江中)¶
<pb:KR4c0014_WYG_025-5a>¶
　　勞勞亭(景定建康志勞勞亭在城南十五里古送/别之所呉置亭在勞勞山上今顧家寨大)¶
　　(路東即其所江南通志勞/勞亭在江寜府治西南)¶
天下傷心處勞勞送客亭春風知别苦不遣栁條青¶
　　題金陵王處士水亭(原注此亭盖齊朝南苑又是/陸機故宅  江南通志南苑)¶
　　(在江寜府城外瓦棺寺東北方輿勝覽陸機宅圖/經云在上元縣南五里秦淮之側有二陸讀書堂)¶
　　(在/焉)¶
王子躭𤣥言賢豪多在門好鵞尋道士愛竹嘯名園樹¶
色老(一作/秀)荒苑池光蕩華軒北(諸本皆作此今校/從文苑英華本)堂見¶
<pb:KR4c0014_WYG_025-5b>¶
明月更憶陸平原掃拭(諸本皆作地今校/從文苑英華本)青玉簟為余¶
置金尊醉罷(一作/後)欲歸去花枝宿鳥喧何時復來此再¶
(一作/更)得洗囂煩(法書要録王羲之性好鵞山隂曇&KR1619;村/有一道士養好鵝十餘王清旦乗小船)¶
(故往意大願樂乃告求市易道士不與百方譬説不能/得道士乃言性好道乆欲寫河上公老子縑素早辦而)¶
(無人能書府君若能自屈書道徳經各兩章便合羣以/奉羲之便住半日為寫畢籠鵞以歸世説王子猷嘗行)¶
(過呉中見一士大夫家極有好竹主巳知子猷當往乃/洒埽施設在㕔事坐相待王肩輿徑造竹下諷嘯良乆)¶
(王微詩長想憑華軒吕延濟注軒樓上鈎欄也華者有/華飾文彩也陸機詩安寢北堂上明月入我牖照之有)¶
(餘輝攬之不盈手晉書陸機傳成都王/穎以機參大將軍軍事表為平原内史)¶
<pb:KR4c0014_WYG_025-6a>¶
　　題嵩山逸人元丹丘山居(并序/)¶
　白乆在廬霍元公近遊嵩山故交深情出處無間嵒¶
　信頻及許為主人欣然適㑹本意當冀長往不返欲¶
　便舉家就之兼書共遊因有此贈(廬山在今江西九/江南康二府界内)¶
　(霍山在今江南廬州界内嵩山在今河南登封/洛陽鞏宻四縣界内詳見前注  嵒古巖字)¶
家本紫雲山道風未淪落沉(繆本/作况)懐丹丘志冲賞歸寂¶
寞朅來逰閩荒捫涉窮禹鑿夤縁汎潮海偃蹇陟廬霍¶
憑雷躡天忩弄景憩霞閣且欣登眺美頗愜隠淪諾三¶
<pb:KR4c0014_WYG_025-6b>¶
山曠幽期四岳聊所託故人契嵩潁髙義炳丹艧滅跡¶
遺紛囂終言本峯壑自矜林湍好不羨市朝樂偶與真¶
意并頓覺世情薄爾能折芳桂吾亦採蘭若拙妻好乗¶
鸞嬌女愛飛鶴提攜訪神仙從此錬金藥(紫雲山在綿/州彰明縣西)¶
(南四十里峯巒環秀古木樛翠地里書謂常有紫雲結/其上故名岡來自北為天倉為龍洞其東為風洞為仙)¶
(人青龍洞為露香臺其西為慕頥為白雲洞其南為天/台為帝舜洞為桃溪源為天生橋有道宫建其中名崇)¶
(仙觀觀中有黄籙寳宫世傳為唐開元二十四年神人/由他山徙置于此宫之三十六柱皆檀木鐵繩隠跡在)¶
(焉此山地誌不載宋魏鶴山作記載集中太白生于綿/州所謂家本紫雲山者盖謂是山歟梁書道風素論坐)¶
<pb:KR4c0014_WYG_025-7a>¶
(鎮雅俗楚辭仍羽人於丹丘兮留不死之舊鄉朅来詳/見十三巻注閩今福建地在唐時為建州福州泉州漳)¶
(州汀州五郡之地東甌與閩地相連接在唐時為温州/台州處州三郡之地秦時立閩中郡合東甌在内至漢)¶
(始分東甌以立東海王太白生平未嘗入閩而温台處/三州則逰歴多見於詩歌疑此詩所謂閩荒者指東甌)¶
(之地而言也説苑禹鑿龍門闢伊闕平治水土左思呉/都賦夤縁山岳之岊三山謂海中三神山左傳四岳三)¶
(塗杜預注四岳東岳岱西岳華南岳衡北岳恒盖古稱/四岳不兼中岳在内後世兼中岳而言故稱五岳也嵩)¶
(山潁水詳見九巻注史記扁鵲傳竊聞髙義之日乆矣/書梓材惟其塗丹雘孔頴達正義雘是采色之名有青)¶
(色者有朱色者炳丹雘即炳若丹青之義顔延年詩芬/馥歇蘭若李周翰注蘭若香草幽蘭杜若也金藥金丹)¶
(上藥也入雘屋/角切汪  聲)¶
<pb:KR4c0014_WYG_025-7b>¶
　　題江夏修静寺(原注此寺是李北海舊宅下李邕/為北海太守以文字名天  時人)¶
　　(稱為李北海/詳十九巻注)¶
我家北海宅作寺南江濵空庭無玉樹髙殿坐幽人書¶
帶留青草琴堂(一作/臺)羃素塵平生種桃李寂滅不成春¶
(三齊記鄭元教授于不期山山下生草形如薤長尺餘/堅韌異常士人名曰康成書帶韻㑹羃覆也  羃音覓)¶
　　改九子山為九華山聨句(并序/)¶
　青陽縣南有九子山山髙數千丈上有九峯如蓮華¶
　按圗徵名無所依據太史公南遊畧而不書事絶(許/本)¶
<pb:KR4c0014_WYG_025-8a>¶
　(作/出)古老之口復闕名賢之紀雖靈仙往復而賦詠罕¶
　聞子乃削其舊號加以九華之目時訪道江漢憩於¶
　夏侯迴之堂開簷岸幘坐眺松雪因與二三子聫句¶
　傳之將來(太平御覽九華山録曰此山竒秀髙出雲/表峯巒異狀其數有九故號九子山焉李)¶
　(白因逰江漢覩其山秀異遂更號曰九華山之上有/池塘數畝水田千石其池有魚長者半尋頒首頳尾)¶
　(朱鬐丹腹人欲觀之叩木魚即躍以可食之物散於/池中食訖而藏焉其水流洩為龍池溢為暴泉入龍)¶
　(潭溪太平寰宇記青陽縣天寳元年割秋浦南陵涇/三縣置在青山之陽故號曰青陽屬宣州永泰元年)¶
　(𨽻池州史記太史公自序二十而南逰江淮上㑹稽/探禹穴闚九疑浮于沅湘説文髪有巾曰幘岸幘謂)¶
<pb:KR4c0014_WYG_025-8b>¶
　(脱其巾而露額也世説謝奕在/桓温座席岸幘嘯咏無異常日)¶
妙有分二氣靈山開九華(李/白)層標遏遲日半壁明朝霞¶
(髙/霽)積雪曜隂壑飛流歕(蕭本/作歆)陽崖(韋權興權/一作瓘)青熒玉樹¶
色縹緲羽人家(李白自孫綽天台山賦太虚遼廓而無/閡運  然之妙有融而為川瀆結而為)¶
(山阜李善注妙有謂一也言大道運彼自然之妙一而/生萬物也老子曰道生一王弼曰一數之始而物之極)¶
(也謂之為妙有者欲言有不見其形則非有故謂之妙/欲言其無物由之以生則非無故謂之有斯乃無中之)¶
(有謂之妙有也層標謂山峯之層疊者標當作㟽一作/㠒廣韻㠒山峯是也遲日春日也見五巻注謝靈運詩)¶
(朝旦發陽崖羽獵賦玉石嶜崟眩耀青熒顔師古注青/熒言其色青而有光熒也李善注青熒光明貌羽人仙)¶
<pb:KR4c0014_WYG_025-9a>¶
(人也見二十巻注/  歕音噴熒音螢)¶
　　題宛溪館¶
吾憐宛溪好百尺照心明(一作乆照/心益明)何(蕭本/作可)謝新安水¶
千尋見底清白沙留月色緑竹助秋聲却笑嚴湍上於¶
今獨擅名(江南通志宛溪在寜國府東水至清澈新安/江在徽州府其源有四一出歙之黟山一出)¶
(休寜之率山一出績溪之大鄣山一出&KR0276;源之浙嶺四/水皆逹歙浦㑹流至嚴州合金華水入浙江為灘凡三)¶
(百六十水至清深淺皆見底一統志七里灘在/嚴州桐廬縣西一名嚴陵瀨即漢嚴光垂釣處)¶
　　題東谿公幽居¶
<pb:KR4c0014_WYG_025-9b>¶
杜陵賢人清且亷東溪卜築嵗將淹宅近青山同謝朓¶
門垂碧栁似陶潛好鳥迎春歌後院飛花送酒舞前簷¶
客到但知留一醉盤中祗有水晶鹽(雍録杜陵在長安/東南二十里韻㑹)¶
(淹乆留也滯也乆也方輿勝覧青山在當塗縣東南三/十里齊宣城太守謝朓築室於山南遺趾猶存絶頂有)¶
(謝公池唐天寳間改為謝公山山下有青草市一名謝先/家市南史陶潛少有髙趣宅邉有五柳樹故嘗著五栁)¶
(生傳盖以自况梁書中天竺國有真鹽色正白如水精魏/書太宗賜崔浩御縹醪酒十斛水精戎鹽一兩金樓子)¶
(胡中白鹽産于山崖映日光明如水精/胡人以供國厨名君王鹽亦名玉華鹽)¶
　　嘲魯儒¶
<pb:KR4c0014_WYG_025-10a>¶
魯叟談五經白髪死章句問以經濟策茫如墜烟霧足¶
著逺逰履首戴方山(繆本/作頭)巾緩步從直道未行先起塵¶
秦家丞相府不重褒衣人君非叔孫通與我本殊倫時¶
事且未逹歸耕汶水濱(曹植洛神賦踐逺逰之文履荘/子宋鈃尹文作華山之冠以自)¶
(表注云華山上下均平作冠象之表己心均平也後人丞/所謂方山冠盖出于此秦家丞相謂李斯史記李斯傳)¶
(相謬其説絀其辭乃上書請諸有文學詩書百家語者/蠲除去之令到三十日弗去黥為城旦始皇可其議收)¶
(去詩書百家之語以愚百姓漢書雋不疑褒衣博帶盛/服至門上謁顔師古注襃大裾也言著褒大之衣廣博)¶
(之帶而說者乃以為朝服垂褒之衣非也史記叔孫通/説上曰臣願徴魯諸生與臣弟子共起朝儀於是叔孫)¶
<pb:KR4c0014_WYG_025-10b>¶
(通使徴魯諸生三十餘人魯有兩生不肯行曰今天下/初定死者未𦵏傷者未起又欲起禮樂禮樂所由起積)¶
(徳百年而後可興也吾不忍為公所為公所為不合古/吾不行公徃矣無汙我叔孫通笑曰若真鄙儒也不知)¶
(時變遂與所徴三十人西説文汶水出琅邪朱虚東泰包/山東入濰桑欽説汶水出泰山萊蕪西南入泲  褒音)¶
　　懼讒¶
二桃殺三士詎假劍如霜衆女妬蛾眉雙花競(蕭本/作竟)春¶
芳魏姝信鄭袖(蕭木作褏/古字同)掩袂對懐王一惑巧言子朱¶
顔成死(一作/損)傷行將泣團扇戚戚愁人腸(晏子以二桃/殺三士見三)¶
(巻梁甫吟注魏文帝詩歐氏寳劍何為低昻白如積雪/利若秋霜離騷衆女嫉予之蛾眉兮謡諑謂予以善淫)¶
<pb:KR4c0014_WYG_025-11a>¶
(戰國䇿魏王遺楚王美人楚王悦之夫人鄭袖知王之/悦新人也甚愛新人衣服玩好擇其所喜而為之宫室)¶
(卧具擇其所善而為之愛之甚於王王曰鄭袖知寡人/之悦新人也其愛之甚于寡人此孝子之所以事親忠)¶
(臣之所以事君也鄭袖知王以巳為不妬也因謂新人/曰王愛子美矣然惡子之鼻子見王則必掩鼻新人見)¶
(王因掩其鼻王謂鄭袖曰新人見寡人則掩其鼻何也/鄭袖曰妾不知也王曰雖惡必言之鄭袖曰其似惡聞)¶
(王之臭也王曰悍哉令劓之無使逆命班婕妤怨歌行/新製齊紈素皎潔如霜雪裁為合歡扇團團似明月出)¶
(入君懐袖動揺微風發常恐秋節至涼/風奪炎熱棄捐篋笥中恩情中道絶)¶
　　觀獵¶
太守耀清威乗間弄晚輝江沙横獵騎山火繞行圍箭¶
<pb:KR4c0014_WYG_025-11b>¶
逐雲鴻落鷹隨月兔飛不知白日暮歡賞夜方歸(庾信/詩山)¶
(火即時燃山火獵者燒草以驅逼禽獸之/火也抱朴子飛&KR1508;墮雲鴻沉綸引魴鯉)¶
　　觀胡人吹笛¶
胡人吹玉笛一半是秦聲十月吳山曉梅花落敬亭愁¶
聞出塞曲淚滿逐臣纓却望長安道空懐戀主情(漢書/楊惲)¶
(傳家本秦也能為秦聲楊齊賢曰古者羌笛有落梅花/曲輿地廣記宣州宣城縣有敬亭山古今注横吹胡樂)¶
(也張博望入西域傳其法於西京惟得摩訶兠勒二曲/李延年因胡曲更造新聲二十八解魏晉以來二十八)¶
(解不復具存世用者黄鶴隴頭出關入關出塞音賽/入塞折楊栁黄覃子赤之陽望行人十曲  塞)¶
<pb:KR4c0014_WYG_025-12a>¶
　　軍行¶
騮馬新跨(一作/誇)白玉鞍戰罷沙塲月色寒城頭鐵鼓聲¶
猶震匣裏金刀血未乾(史記集解徐廣曰赤馬黒髦曰/騮呉均詩白玉鏤衢鞍黄金馬)¶
(腦勒胡三省通鑑注唐/人謂沙漠之地為沙塲)¶
　　從軍行¶
百戰沙塲碎鐡衣城南巳合數重圍突營射殺呼延將¶
獨領殘兵千騎歸(晉書匈奴傳其四姓有呼延氏/卜氏蘭氏喬氏而呼延氏最貴)¶
　　平虜將軍妻¶
<pb:KR4c0014_WYG_025-12b>¶
平虜將軍婦入門二十年君心自不悦妾寵豈能專出¶
解牀前帳行吟道上篇古人不吐井莫忘昔纒綿(古樂/府王)¶
(宋者平虜將軍劉勲妻也入門二十餘年後勲悦山陽/司馬氏女以宋無子出還于道中作詩二首曰翩翩牀)¶
(前帳張以蔽光輝昔將爾同去今將爾同歸緘藏篋笥/裏當復何時披又曰誰言去婦薄去婦情更重千里不)¶
(吐井况乃昔所奉逺望未為遥踟蹰不得並程大昌曰/千里不吐井况乃昔所奉謂嘗飲此井雖舍而去之千)¶
(里知不復飲矣然猶以嘗飲乎此而不忍吐也况昔/所嘗奉以為君子者乎陸機詩疇昔之逰好合纒綿)¶
　　春夜洛城聞笛¶
誰家玉笛暗飛聲散入春風滿洛城此夜曲中聞折栁¶
<pb:KR4c0014_WYG_025-13a>¶
何人不起故園情(折楊栁古曲名/見前四首注)¶
　　嵩山採菖蒲者¶
神人(蕭本/作仙)多古貌雙耳下垂肩嵩岳逢漢武疑是九疑¶
仙我來採菖蒲服食可延年言終忽不見滅影入雲煙¶
喻帝竟莫悟終歸茂陵田(神仙傳漢武上嵩山登大愚/石室起道宫使董仲舒東方)¶
(朔等齋潔思神至夜忽見有仙人長二丈耳出頭巔垂/下至肩武帝禮而問之仙人曰吾九疑之人也聞中岳)¶
(石上菖蒲一寸九節可以服之長生故來採耳忽然失/人所在帝顧侍臣曰彼非復學道服食者必中岳之神)¶
(以喻朕耳為之採菖蒲服之經三年帝覺悶不快遂止/時從官多服然莫能持乆惟王興聞仙人教武帝服菖)¶
<pb:KR4c0014_WYG_025-13b>¶
(蒲乃採服之不息遂得長生隣里老少皆云世世見之箕/竟不知所之謝靈運山居賦廣滅影於崆峒許遁音于)¶
(山漢書武帝紀後元二年二月丁夘帝崩于五柞宫三/月甲申𦵏茂陵臣瓚曰茂陵在長安西北八十里田即)¶
(後人所謂墓田也盧/照隣詩花月茂陵田)¶
　　金陵聴韓侍御吹笛¶
韓公吹玉笛倜儻流英音風吹繞鍾山萬壑皆龍吟王¶
子停鳳管師襄掩瑶琴餘韻(蕭本/作響)渡江去天涯安可尋¶
(廣韻倜儻不羈也江淹横吹賦出天下之英音景定建/康志鍾山一名蔣山在城東北一十五里馬融笛賦近)¶
(世雙笛從羌起羌人伐竹未及巳龍鳴水中不見巳截/竹吹之聲相似列仙傳王子喬者周靈王太子晉也好)¶
<pb:KR4c0014_WYG_025-14a>¶
(吹笙作鳳皇鳴沈約詩沃若動龍驂參差凝鳳管家語/孔子學琴於師㐮子襄子曰吾雖以撃磬為官然能于)¶
(琴江淹詩金簫哀夜長/瑶琴怨暮多  倜音惕)¶
　　流夜郎聞酺不預(漢書文帝紀賜酺五日服䖍曰/酺音蒲文頴注酺音步漢律三)¶
　　(人以上無故羣飲酒罰金四兩今詔横賜得令聚/㑹飲食五日也顔師古注酺之為言布也王徳布)¶
　　(於天下而合聚飲食為酺服音是也唐時無三人/羣飲之禁所謂賜酺者盖聚伎樂年髙者得賜酒)¶
　　(食耳唐書至徳二載十二月賜民/酺五日此詩當是至徳二載所作)¶
北闕聖人歌太康南冠君子竄遐荒漢酺聞奏鈞天樂¶
願得風吹到夜郎(北闕見五卷注詩國風無巳太康毛/傳曰康樂也魏明帝野田黄雀行百)¶
<pb:KR4c0014_WYG_025-14b>¶
(姓謳吟咏太康南冠君子用左傳鍾儀事見二十四巻樂用/注漢書韋賢傳撫寜遐荒遐荒謂逺方荒僻之地鈞天)¶
(趙簡子事/見一巻注)¶
　　放後遇恩不霑¶
天作雲與雷霈然徳澤開東風日本至白雉越裳來獨¶
棄長沙國三年未許囘何時入宣室更問洛陽才(首二/句暗)¶
(用周易雷雨作解君子以赦過宥罪意史記正義倭國/西南大海中島居凡百餘小國在京師南萬三千五百)¶
(里武后改倭國為日本國韓詩外傳成王之時有越裳/氏重九譯而至獻白雉東風白雉二句言逺人皆䝉恩)¶
(澤之意史記賈生名誼洛陽人也為長沙王太傅三年/有鴞飛入賈生舍止于座隅楚人命鴞曰服賈生既以)¶
<pb:KR4c0014_WYG_025-15a>¶
(謫居長沙長沙卑濕自以為夀不得長傷悼之乃為賦/以自廣後嵗餘賈生徴見孝文帝方受釐坐宣室因感)¶
(鬼神事而問鬼神之本賈生具道所以然之狀至夜半/文帝前席既罷曰吾乆不見賈生自以為過之今不及)¶
(也三輔黄圗宣室未央前殿正室也/庾信詩欣兹河朔飲對此洛陽才)¶
　　宣城見杜鵑花¶
蜀國曾聞子規鳥宣城還見杜䳌花一叫一囘腸一斷¶
三春三月憶三巴(子規一名杜䳌蜀中&KR0415;多春暮則鳴/聞者悽惻杜䳌花處處有之即今之)¶
(映山紅也以二三月中杜鵑鳴時盛開故名三巴巴郡/巴西巴東也詳見四巻注太白本蜀地綿州人綿州在)¶
(唐時亦謂之巴西郡因在異鄉見杜鵑花開想蜀地此/時杜䳌應巴鳴矣不覺有感而動故國之思楊升菴引)¶
<pb:KR4c0014_WYG_025-15b>¶
(此詩以為太白是蜀人非山東人之一/證或以此詩為杜牧所作子規詩非也)¶
　　白田馬上聞鶯(白田地名今江南寳應/縣有白田渡當是其處)¶
黄鸝啄紫椹五月鳴桑枝我行不記日誤作陽春時蠶¶
老客未歸白田巳繰絲(一作呉人/欲蚤絲)驅馬又前去捫心空¶
自悲(一作嗤人陸機詩疏黄鳥黄鸝留也或謂之黄栗/留幽州  謂之黄鶯一名倉庚一名啇庚一名鵹)¶
(黄一名楚雀齊人謂之搏黍關西謂之黄鳥一云鸝黄/當椹熟時來在桑間故里語曰黄栗留㸔我麥黄椹熟)¶
(不亦是應節趨時之鳥也椹本作葚桑實也生青熟則/紫色埤雅蠶足于葉三俯三起二十七日而老宋之問)¶
(詩越俗鄙章甫捫心/空自憐  椹音甚)¶
<pb:KR4c0014_WYG_025-16a>¶
　　三五七言(楊齊賢曰古無/此體自太白始)¶
秋風清秋月明落葉聚還散寒鴉(繆本/作鳥)棲復驚相思相¶
見知何日此時此夜難為情(本草綱目慈烏北人謂之/寒鴉以冬月尤盛也  滄)¶
(浪詩話以此詩為隋鄭世翼之詩臞/仙詩譜以此篇為無名氏作俱誤)¶
　　雜詩¶
白日與明月晝夜尚(一作/常)不閒况爾悠悠人安得乆世¶
間傳聞海水上乃有蓬萊山玉樹生緑葉靈仙毎登攀¶
一食駐𤣥髪再食留紅顔吾欲從此去去之無時還(列/子)¶
<pb:KR4c0014_WYG_025-16b>¶
(蓬萊山在渤海之東其山髙下周旋三萬里其頂平處/九千里其上珠玕之樹皆叢生華實皆有滋味食之皆)¶
(不老不死所居之人皆仙聖之種孫綽天台山賦𤣥/聖之所逰化靈仙之所窟宅江淹詩𤣥髪巳改素)¶
　　寄逺十二首¶
三鳥别王母銜書來見過腸㫁若剪絃其如愁思何遥¶
知玉忩裏纎手弄雲和奏曲有深意青松交女蘿寫水¶
山(繆本/作落)井中同泉豈殊波秦心與楚恨皎皎為誰多(三/鳥)¶
(三青鳥西王母使也見六巻相逢行注鮑照傷逝賦離/若剪絃梁簡文帝詩何時玉忩裏夜夜更縫衣舊唐書)¶
(如筝稍小曰雲和文獻通考雲和琵琶如筝用十三絃/施柱彈之足黄鐘一均而倍六聲其首為雲象因以名)¶
<pb:KR4c0014_WYG_025-17a>¶
(之非周官雲和琴瑟之制也又唐清樂部有/雲和筝盖其首象雲與雲和琴瑟之制同矣)¶
　　其二¶
青樓何所在乃在碧雲中寳鏡挂秋水(一作/月)羅衣輕春¶
風新粧坐落日悵望金(一作/錦)屏空念此(一作/剪綵)送短書願¶
因(一作/同)雙飛鴻(江淹詩袖中有短書願寄雙/飛燕李周翰注短書小書也)¶
　　其三¶
本作一行書殷勤道相憶一行復一行滿紙情何極瑶¶
臺有黄鶴為報青樓人朱顔凋落盡白髪一何新自知¶
<pb:KR4c0014_WYG_025-17b>¶
未應還(一作/老)離居(一作/君)經三春桃李今若為當忩發光¶
彩莫使香風飄留與(一作/取)紅芳待(何遜詩欲寄一行書/江淹去故鄉賦願使)¶
(黄鶴兮報佳人楚辭將以遺兮離居/江淹詩瑶色行應罷紅芳幾為樂)¶
　　其四¶
玉筯落春(一作/清)鏡坐愁湖陽水聞(一作/且)與陰麗華風烟¶
接隣里青春巳復過白日忽相催但恐荷(一作/飛)花晚令¶
人意巳摧相思不惜夢日夜向陽臺(白帖甄后面白淚/雙垂如玉筯劉孝)¶
(威詩誰憐雙玉筯流面復流襟古西門行何能坐愁拂/鬱湖陽縣本漢舊縣唐時𨽻唐州淮安郡隂麗華漢光)¶
<pb:KR4c0014_WYG_025-18a>¶
(武帝之后南陽新野人見七巻南都行注自新野至湖/陽道里逺近不及百里所謂風烟接隣里也陽臺見二)¶
(巻/注)¶
　　其五¶
逺憶巫山陽花明淥江暖躊躇未得往淚向南雲滿春¶
風復無情吹我夢魂㫁不見眼中人天長音信短(此詩/與樂)¶
(府大堤曲相同惟首三句異耳編/者重入注巳見前者不復再出)¶
　　其六¶
陽臺隔楚水春草生黄河(一作隂雲隔楚/水轉蓬落渭河)相思無日夜¶
<pb:KR4c0014_WYG_025-18b>¶
浩蕩若流波流波向海去欲見終無因(一作定繞/珠江濵)遙將¶
一㸃淚逺寄如花人¶
　　其七¶
妾(一作/昔)在舂陵東君遊漢江島百里望花光往來成白¶
道(一作日日采蘼蕪上山成/白道又百里蕭本作一日)一為雲雨别此地生秋草¶
秋草秋蛾飛相思愁落暉何由一相見滅燭解羅衣(末/二)¶
(句一作昔時擕手去今時流淚歸遙知不得意玉筯㸃/羅衣四句  通典漢舂陵故城在今隨州棗陽縣東本)¶
(草别録云芎藭葉名蘼蕪蘇頌曰四五月生葉似水芹/胡荽蛇牀輩作叢而莖細其葉倍香江東蜀人采以作)¶
<pb:KR4c0014_WYG_025-19a>¶
(飲七八月開碎白花古詩上山採蘼蕪下山逢故夫白/道注見本巻洗脚亭注江淹扇上綵畫賦促織兮始嗚)¶
(秋蛾兮載飛子夜四時歌/開忩秋月光滅燭解羅裳)¶
　　其八¶
憶昨東園桃李紅碧枝與君此時初别離金瓶落井無¶
消息令人行歎復坐思坐思行歎成楚越春風玉顔畏¶
銷歇碧窗紛紛下落花青樓寂寂空明月兩不見但相¶
思空留錦字表心素至今緘愁不忍窺(阮籍詩嘉樹下/成蹊東園桃與)¶
(李淮南王篇金瓶素綆汲寒漿釋寳月詩莫作瓶落井/一去無消息鮑照詩安能行嘆復坐愁又鮑照詩容華)¶
<pb:KR4c0014_WYG_025-19b>¶
(坐銷歇江&KR0291;詩横波/翻瀉淚束素反緘愁)¶
　　其九¶
長短春草緑縁堦(繆本/作門)如有情巻葹心獨苦抽却死還¶
生覩物知妾意希君種後庭閒時當採掇念此莫相輕¶
(藝文類聚南越志曰寜鄉縣草多/巻葹拔心不死江淮間謂之宿莽)¶
　　其十¶
魯縞如玉霜筆(一作/剪)題月支(蕭本/作氐)書寄書白鸚鵡西海¶
慰(繆本/作畏)離居行數雖不多字字有委曲天末如見之開¶
<pb:KR4c0014_WYG_025-20a>¶
緘淚相續淚盡恨轉深十里同此心(繆本作千里若在/眼萬里若在心)¶
相思千萬里一書值千金(顔師古漢書注縞繒之精白/者也魯縞魯地所作之繒詳)¶
(十七巻注月支漢時西域國名史記漢書皆作月氐史/記正義氐音支涼甘肅𤓰沙等州本月氐國之地漢書)¶
(云本居敦煌祁連間是也後人皆作月支初學記南方/異物志曰鸚鵡有三種青者大如烏臼一種白大如鵝)¶
(鴞一種五色大於青者交州巴南皆有之桂海虞衡志/白鸚鵡大如小鵝亦能言羽毛玉雪以手撫之有粉粘)¶
(著指掌如蛺蝶翅用白鸚鵡寄書竒而未詳所/本謝荘月賦氣霽地表雲斂天末  縞音稿)¶
　　其十一(此首一/作贈逺)¶
美人在時花滿堂美人去後餘空牀牀中繡被巻不寢¶
<pb:KR4c0014_WYG_025-20b>¶
(一作更/不巻)至今三載聞餘(一作/猶聞)香香亦竟不滅人亦竟不¶
來相思黄葉落(一作/盡)白露濕(一作/㸃)青苔¶
　　其十二¶
愛君芙蓉嬋娟之艷色若(蕭本/作色)可飡兮難再得憐君氷¶
玉清迥之明心情不極兮意已深朝共琅玕之綺食夜¶
同鴛鴦之錦衾恩情婉孌忽為別使人莫錯亂愁心亂¶
愁心涕如雪寒燈厭夢魂欲絶覺來相思生白髪盈盈¶
漢水若可越可惜淩波步羅襪羙人羙人兮歸去來莫¶
<pb:KR4c0014_WYG_025-21a>¶
作朝雲暮雨兮(繆本缺暮/雨兮三字)飛陽臺(西京雜記卓文君姣/好臉際常若芙蓉廣)¶
(韻嬋娟好貌陸機詩鮮膚一何盛秀色若可飡鮑照舞/鶴賦抱清迥之明心阮籍詩朝餐琅玕實西京雜記趙)¶
(飛燕女弟在昭陽殿遺飛燕鴛鴦被陳子昻詩聞有鴛/鴦綺復有鴛鴦衾韻㑹婉孌美好也古詩盈盈一水間)¶
(脉脉不得語曹植洛神賦淩波微/步羅襪生塵雲雨陽臺見二巻注)¶
　　長信宫(漢書趙飛燕姊弟從自微賤興踰越禮制/寢盛於前班倢伃失寵稀復進見趙氏姊)¶
　　(弟驕妬倢伃恐乆見危求供養太后長信宫上許/焉三輔黄圗長信宫漢太后常居之按通靈記太)¶
　　(后成帝母也后宫在西秋之象/也秋主信故宫殿以長信為名)¶
月皎昭陽殿霜清長信宫天行乗玉輦飛燕與君同更¶
<pb:KR4c0014_WYG_025-21b>¶
有歡娛(一作别/有留情)處承恩樂未窮誰憐團扇妾獨坐怨秋¶
風(西京雜記趙飛燕女弟居昭陽殿李徳林詩天行肅/輦路沈炯詩玉輦迎飛燕金山賞鄧通班倢伃詩新)¶
(製齊紈素鮮潔如霜雪裁為合歡扇團團似明月出入/君懐袖動揺微風發常恐秋節至涼飈奪炎熱棄捐篋)¶
(笥中恩情中道絶辭按漢書成帝逰於後庭嘗欲與班/倢伃同輦載倢伃  曰觀古圗畫聖賢之君皆有名臣)¶
(在側三代末主乃有嬖女今欲同輦得無近似乎上善/其言而止太白翻其事而用之言飛燕與君同輦而行)¶
(化實為虚/畦徑都別)¶
　　長門怨二首(樂府古題要解長門怨為漢武帝陳/皇后作也后長公主嫖女字阿嬌及)¶
　　(衛子夫得幸后退居長門宫愁悶悲思聞司馬相/如工文章奉黄金百斤令為解愁之詞相如作長)¶
<pb:KR4c0014_WYG_025-22a>¶
　　(門賦帝見而傷之復得親幸者/數年後人因其賦為長門怨焉)¶
天囘北斗挂西樓金屋無人螢火流月光欲到長門殿¶
别作深宫一段愁(宋之問詩地隠東巖室天/囘北斗車金屋見四巻注)¶
　　其二¶
桂殿長愁不記春黄金四屋起秋塵夜懸明鏡青天上¶
獨照長門宫裏人(沈約詩恩暢蘭席歡同桂殿鮑照詩/髙墉宿寒霧平野起秋塵長門賦懸)¶
(明月以自照兮徂清夜於洞/房吕向注月在空如懸也)¶
　　春愁¶
<pb:KR4c0014_WYG_025-22b>¶
白馬金羈遼海東羅帷繡被卧春風落月低軒窺燭盡¶
飛花入户笑牀空(盧思道詩白馬金羈俠少年遼海即/古遼東郡地方千有餘里南臨大海)¶
(故文人多稱遼海梁簡文帝序愁賦玩飛花之入户/㸔斜輝之度寮蕭子範詩落花徒入户何解妾牀空)¶
　　代贈逺(一作/寄逺)¶
妾本洛陽人狂夫幽燕客渇飲易水波由來多感激胡¶
馬西北馳香騣摇緑絲鳴鞭從此去逐虜蕩邉陲昔去¶
有好言不言乆離別燕支多美女走馬輕風雪見此不¶
記人恩情雲雨絶啼流玉筯盡坐恨金閨切織錦作短¶
<pb:KR4c0014_WYG_025-23a>¶
書腸隨囘文結相思欲有寄恐君不見察焚之揚其灰¶
手跡自此滅(元和郡縣志河北道易州易縣有易水一浸/名故安河出縣西寛中谷周官曰并州其)¶
(淶易燕太子丹送荆柯易水之上即此水也陶濳詩渇/飲易水流曹植詩白馬飾金羈聫翩西北馳廣韻騣馬)¶
(鬛也謝靈運詩鳴鞭適大河左傳䖍劉我邉陲廣韻陲/邉也燕支山見四巻注玉筯見本巻注武后璇璣圗序)¶
(符堅時秦州刺史扶風竇滔妻蘇氏名蕙字若蘭知識/精明儀容秀麗然性近於急頗傷嫉妬滔拜安南將軍)¶
(留鎮㐮陽不與偕行蘇悔恨自傷因織錦為回文五采相/宣瑩心輝目縱廣八寸題詩二百餘首計八百餘言縱)¶
(横反覆皆為文章才情之妙超今邁古名曰璇璣圗讀/者不能悉通蘇氏笑曰徘徊宛轉自為語言非我家人)¶
(莫之能解遂發蒼頭齎至㐮陽滔覧之感其妙絶迎蘇/氏於漢南恩好愈重古有所思曲聞君有他心拉襍摧)¶
<pb:KR4c0014_WYG_025-23b>¶
(燒之摧燒之/當風揚其灰)¶
　　陌上贈美人(一云小放歌行一首/在第三此是第二篇)¶
駿馬驕行踏落花垂鞭直拂五雲車美人一笑褰珠箔¶
遥指紅(一作/青)樓是妾家(真誥赤水山中學道者朱孺子/八月五日西王母遣迎即日乗)¶
(五色雲車登天庾信步虚詞東明九芝盛北燭/五雲車五雲車仙人所乗者此盖誇美言之)¶
　　閨情¶
流水去絶國浮雲辭故關水或戀前浦雲猶歸舊山恨¶
君流(一作/龍)沙去棄妾漁陽間玉筯夜垂(一作/日夜)流雙雙落¶
<pb:KR4c0014_WYG_025-24a>¶
朱顔黄鳥坐相悲緑楊誰更攀織錦心草草挑燈淚斑¶
斑窺鏡不自識况乃狂夫還(張協詩流波戀舊浦行雲/思故山元和郡縣志居延)¶
(海在甘州張掖縣東北一百六十里即居延澤古文以/為流沙者其沙風吹流行故曰流沙通典沙州古流沙)¶
(地其沙風吹流行在郡西八十里太平御覧流沙在玉/門關外唐書西域傳吐谷渾西北有流沙數百里地理)¶
(今釋流沙在今陜西嘉峪關外索科鄂模以北東至賀/蘭山西至廢沙州界幾南北千餘里東西數百里其沙)¶
(隨風流行墮處有之漁陽古北戎無終子國也戰國時/屬燕秦於其地置漁陽郡二漢及隋因之唐為幽州地)¶
(開元十八年析幽州置薊州後/謂薊州為漁陽郡玉筯見前注)¶
　　代别情人¶
<pb:KR4c0014_WYG_025-24b>¶
清水本不動桃花發岸旁桃花弄水色波蕩摇春光我¶
悦子容艷子傾我文章風吹緑琴去曲度紫鴛鴦昔作¶
一水魚今成兩枝鳥哀哀長雞鳴夜夜達五曉起折相¶
思樹歸贈知寸心覆水不可收行雲難重尋天涯有度¶
鳥莫絶瑶華音(緑綺琴司馬相如之琴也曲度猶度曲/謂隠度作新曲俱見二十巻注紫鴛鴦)¶
(疑即所度之曲名焦仲卿妻詩中有雙飛鳥自名為鴛/鴦仰頭相向鳴夜夜逹五更左思呉都賦相思之樹劉)¶
(淵林注相思大樹也材理堅邪斫之則文可作器其實/如珊瑚歴年不變東冶有之三國志注覆水不可收也)¶
(楚辭折疎麻兮瑶華將以遺兮離居王逸注瑶/華玉華也謝朓詩恵而能好我間以瑶花音)¶
<pb:KR4c0014_WYG_025-25a>¶
　　代秋情¶
幾日相別離門前生穭葵寒蟬聒梧桐日夕長鳴悲白¶
露濕螢火清霜零兎絲空掩紫(一作/閨掩)羅袂長啼無盡時¶
(廣韻穭自生稻也廣雅葵菜也嘗傾葉向日不令照其/根蔡邕月令章句寒蟬應隂而鳴鳴則天涼故謂之寒)¶
(蟬也兎絲蔓草也多生荒野古道中蔓延草木之上有/莖而無葉細者如線粗者如繩黄色子入地而生初生)¶
(有根及纒物而上其根自㫁盖/假氣而生亦一異也  穭音吕)¶
　　對酒¶
蒲萄酒金叵羅呉姬十五細馬䭾青黛畫眉紅錦靴道¶
<pb:KR4c0014_WYG_025-25b>¶
字不正嬌唱歌玳瑁筵中懐裏醉芙蓉帳裏(一作/底)奈君¶
何(史記大宛左右以蒲萄為酒富人藏酒至萬餘石乆/者至數十嵗不敗太平寰宇記蒲萄酒西域有之前)¶
(代或有貢獻及貞觀中破髙昌收馬乳蒲萄實於苑中/種之并得其酒法太宗自損益之造酒酒成凡有八色)¶
(芳香酷烈味兼醍醐既頒賜羣臣京師始識其味北齊/書神武宴僚屬于坐失金叵羅竇泰令飲酒者皆脱帽)¶
(於租珽髻上得之邵氏聞見後録近世以洗為叵羅若/洗豈可置之髻上未知叵羅是何物唐六典注隴右諸)¶
(牧監使毎年簡細馬五十匹進其翔麟鳳苑廏别簡粗/壯敦馬一百匹與細馬同進按此知所謂細馬乃駿馬)¶
(之小者耳中華古同注梁天監中武帝詔宫人作白妝/青黛眉韻㑹青黛似空青而色深本草青黛從波斯國)¶
(來今以太原并廬陵南康等處染澱甕上沫紫碧色者/用之昭明太子七契身託玳瑁之筵鮑照詩七綵芙蓉)¶
<pb:KR4c0014_WYG_025-26a>¶
(之羽帳九華蒲萄/之錦衾  叵音頗)¶
　　怨情¶
新人如花雖可寵故人似玉猶來重花性飄揚不自持¶
玉心皎潔終不移故人昔新今尚故還見新人有故時¶
請㸔陳后黄金屋寂寂珠簾生網絲(江縂詩故人雖故/昔經新新人雖新)¶
(復應故金屋/見四巻注)¶
　　湖邊採蓮婦¶
小姑織白紵未解將人語大嫂採芙蓉溪湖千萬重長¶
<pb:KR4c0014_WYG_025-26b>¶
兄行不在莫使外人逢願學秋胡婦貞心比古松(韻㑹/將與)¶
(也古今注芙蓉一名荷花生池澤中實曰蓮花之最秀/異者列女傳潔婦者魯秋胡子妻也既納之五日去而)¶
(官於陳五年乃歸未至家見路旁婦人採桑秋胡子悦/之下車謂曰若曝採桑吾行道逺願托桑蔭下飡下齎)¶
(休焉婦人採桑不輟秋胡子謂曰力田不如逢豐年力/桑不如見國卿吾有金願以與夫人婦人曰嘻夫採桑)¶
(力作紡績織絍以供衣食奉二親養夫子吾不願金所/願卿無有外意妾亦無淫泆之志收子之齎與笥金秋)¶
(胡子遂去至家奉金遺母使人喚婦至乃向採桑者也/秋胡子慚婦曰子束髪辭親往仕五年乃還當所悦馳)¶
(驟揚塵疾至今也乃恱路旁婦人下子之糧以金與之/是忘母也忘母不孝好色淫泆是汚行也汚行不義夫)¶
(事親不孝則事君不忠處家不義則治官不理孝義並/忘必不遂矣妾不忍見遂去而東走投河而死范雲寒)¶
<pb:KR4c0014_WYG_025-27a>¶
(松詩凌風知勁/節負雪見貞心)¶
　　怨情¶
美人捲珠簾深坐嚬蛾眉但見淚痕濕不知心恨誰¶
　　代寄情(繆本多/人字)楚辭體¶
君不來兮徒蓄怨積思而孤吟雲陽(當作/陽雲)一去以(蕭本/作巳)¶
逺隔巫山緑水之沉沉留餘香兮染繡被夜欲寢兮愁¶
人心朝馳余馬於青樓怳若空而夷猶浮雲深兮不得¶
語却惆悵而懐憂使青鳥兮銜書恨獨宿兮傷離居何無¶
<pb:KR4c0014_WYG_025-27b>¶
情而雨(繆本/作兩)絶夢雖往而交踈横流涕而長嗟折芳洲¶
之瑶花送飛鳥以極目怨夕陽之西斜願為連根同死¶
之秋草不作飛空之落花(楚辭九辨蓄怨兮積思心煩/憺兮忘食事子虚賦於是楚)¶
(王乃登陽雲之臺孟康注雲夢中髙唐之臺宋玉所賦/者言其髙出雲之陽也𤦺按詩意正暗用髙唐賦中神)¶
(女事知雲陽乃陽雲之誤為無疑也曹攄詩薄暮愁人/心楚辭九歌朝馳余馬兮江皋夕濟兮西澨又云君不)¶
(行兮夷猶王逸注夷猶猶豫也沈約詩銜書必青鳥嘉/客信龍鑣又九歌將以遺兮離居𫝊𤣥詩昔君與我兮)¶
(形影潛結今君與我兮雲飛雨絶又九歌横流涕兮潺湲/又云採芳洲兮杜若王逸注芳洲香草叢生水中之處)¶
(又九歌折疎麻兮瑶花王逸注瑶花玉花也謝靈運詩/瑶花未堪折李周翰注瑶花麻花也其色白故比于瑶)¶
<pb:KR4c0014_WYG_025-28a>¶
(此花香服食可致長夀故以/為美劉琨詩夕陽忽西流)¶
　　學古思邊¶
銜悲上隴首腸㫁不見君流水若有情幽哀從此分蒼¶
茫愁邊色惆悵落日曛山外接逺天天際復有雲白雁¶
從中來飛鳴苦難聞足繫一書札寄言歎(蕭本/作難)離羣離¶
羣心㫁絶十見花成雪胡地無春暉征人行不歸相思¶
杳如夢珠淚濕羅衣¶
　　思邊(一作/春怨)¶
<pb:KR4c0014_WYG_025-28b>¶
去年何時君別妾南園草緑飛蝴蝶今嵗何時妾憶君¶
西山白雪暗秦雲玉關去此三千里欲寄音書那可聞¶
(張景陽詩蝴蝶飛南園西山即雪山又名雪嶺上有積/雪經夏不消在成都之西正控吐蕃唐時有兵戍之杜)¶
(子美詩西山白雪髙西山白雪三/城戍正指此地玉關詳見三巻注)¶
　　口號呉王美(繆本/作舞)人半醉(口號即口占/也詳九巻注)¶
風動荷花水殿香姑蘇臺上見(繆本/作宴)呉王西施醉舞嬌¶
無力笑倚東窗白玉牀(徐陵詩荷開水殿香十六國春/秋石虎正㑹殿上施白玉牀流)¶
(蘇帳𤦺按吳王即為廬江太守之呉王也以其所宴之/地比之姑蘇以其羙人比之西施乃席上口占以寓笑)¶
<pb:KR4c0014_WYG_025-29a>¶
(謔之意耳若作/咏古味同嚼蠟)¶
　　折荷有贈¶
涉江翫秋水愛此紅蕖鮮攀荷弄其珠蕩漾不成圓佳¶
人綵雲裏欲贈隔逺天相思無因見悵望涼風前(紅蕖/紅荷)¶
(也此篇即前巻擬古之/第十一首只五字不同)¶
　　代美人愁鏡二首¶
明明金鵲鏡了了玉臺前拂拭皎(蕭本/作交)氷月光輝何清¶
圎紅顔老昨日白髮多去年鈆粉坐相誤照來空凄然¶
<pb:KR4c0014_WYG_025-29b>¶
(太平御覧神異經曰昔有夫妻將别破鏡人各執半以/為信其妻與人通鏡化為鵲飛至夫前夫乃知之後人)¶
(因鑄鏡為鵲安背上自此始也女紅餘志淑文所寳有/對鳳垂龍玉鏡臺淑文名婉姓李氏賈充妻韻㑹鈆粉)¶
(胡粉也以鈆燒煉而成故/曰鈆粉  鈆音沿與鉛同)¶
　　其二¶
美人贈此盤龍之寳鏡燭我金鏤之羅衣時將紅袖拂¶
明月為惜普照之餘輝影中金鵲飛不滅臺下青鸞思¶
獨絶藁砧一别若箭絃去有日來無年狂風吹却妾心¶
㫁玉筯并墮菱花前(蕭子顯詩明鏡盤龍刻簮羽鳳凰/雕劉孝威詩瓊筵玉笥金縷衣抱)¶
<pb:KR4c0014_WYG_025-30a>¶
(朴子三光以普照著明藝文類聚宋范泰鸞鳥詩序曰昔罽/賔王結罝峻卯之山獲一鸞鳥甚愛之欲其鳴而不能)¶
(致也乃飾以金籠享以珍羞對之愈戚三年不鳴其夫/人曰嘗聞鳥見其類而後鳴何不懸鏡以映之王從其)¶
(意鸞覩影悲鳴哀響冲霄一奮而絶劉昭後漢書注補砆/鸞鳳類而色青樂府古題要解古詞藁砧今何在藁砧)¶
(也盖婦人謂其夫之隠語也玉筯淚也江總詩紅樓千/愁色玉筯兩行垂飛燕外傳七出菱花鏡一奩埤雅羣)¶
(説鏡謂之菱花以其面平光影所成如此庾信鏡賦云/照壁而菱花自生是也爾雅翼昔人取菱花六觚之象)¶
(以為/鏡)¶
　　贈段七娘¶
羅襪凌波生網塵那能得計訪情親千杯緑酒何辭醉¶
<pb:KR4c0014_WYG_025-30b>¶
一面紅粧惱殺人(曹植洛神賦凌波/微步羅襪生塵)¶
　　别内赴徴三首¶
王命三徴去未還明朝離别出呉關白玉髙樓㸔不見¶
相思須上望夫山(望夫山見二/十二巻注)¶
　　其二¶
出門妻子强牽衣問我西行幾日歸歸(繆本/作來)時儻佩黄¶
金印莫見(蕭本/作學)蘇秦不下機(初學記衛宏漢舊儀曰列/侯黄金印龜紐文曰印丞)¶
(相將軍黄金印龜紐文曰章新書天子之相號為丞相/黄金之印戰國䇿蘇秦説秦王書十上而説不行去秦)¶
<pb:KR4c0014_WYG_025-31a>¶
(而歸至家妻不下絍嫂/不為炊父母不與言)¶
　　其三¶
翡翠為(一作/髙)樓金作梯誰人獨宿倚門啼(一作巻簾愁/坐待鳴雞)¶
夜坐(繆本/作泣)寒燈連曉月行行淚盡楚關西(郭璞詩翹/手攀金梯)¶
　　秋浦寄内¶
我今尋陽去辭家千里餘結荷見(蕭本/作捲)水宿却寄大雷¶
書雖不同辛苦愴離各自居我自入秋浦三年北信踈¶
紅顔愁落盡(蕭本/作日)白髪不能除有客自梁苑手攜五色¶
<pb:KR4c0014_WYG_025-31b>¶
魚開魚得錦字歸問我何如江山雖道阻意合不為殊¶
(尋陽郡唐時之江州也𨽻江南西道鮑照登大雷岸與/妹書吾自發寒雨全行日少加秋潦浩汗山溪猥至渡)¶
(泝無邉險徑逰厯棧石星飯結荷水宿旅客辛貧波路/壮濶始以今日食時僅及大雷塗發千里日踰十晨嚴)¶
(霜慘節悲風㫁肌去親為客如何如何太平寰宇記舒/州望江縣有大雷池水西自宿松縣界流入雷池又東)¶
(流經縣南去縣百里又東入於海江行百里為大雷口/又有小雷口宋鮑明逺有登大雷岸與妹書乃此地唐)¶
(時秋浦縣𨽻江南西道之池州梁苑在唐為/河南道宋州之宋城縣魚書詳十一巻注)¶
　　自代内贈¶
寳刀裁(繆本/作截)流水無有㫁絶時妾意逐君行纒綿亦如¶
<pb:KR4c0014_WYG_025-32a>¶
之别來門前草秋巷春轉碧(巷當是黄字之訛繆/本作春盡秋轉碧)掃盡¶
更還(繆本作/還更)生萋萋滿行跡鳴鳳始相(蕭本/作何)得雄驚雌¶
各飛遊雲落何山一往不見歸估客發大樓(一作/東海)知君¶
在秋浦梁苑空錦衾陽臺夢行雨妾家三作相失勢去¶
西秦猶有舊歌管凄清聞四隣曲度入紫雲啼無眼中¶
人(繆本多女弟争笑㺯/悲羞涙盈巾二句)妾似井底桃開花向誰笑君如¶
天上月不肯一囘照窺鏡不自識別多憔悴深安得秦¶
吉了為人道寸心(估客商人也古樂府有估客樂大樓/山在池州府城南唐為秋浦縣地陽)¶
<pb:KR4c0014_WYG_025-32b>¶
(臺行雨盖言惟夢中得相見耳事見二巻注宗楚客三/為宰相曲度曲之節奏俱詳十五巻注陸機詩髣髴眼)¶
(中人井底桃即四巻桃李出深井之意今庭中天井是/也蕭子顯詩桐生井底葉交加太平廣記秦吉了容管)¶
(亷白州産此鳥大約似鸚鵡嘴脚皆紅兩眼後夾腦有/黄肉冠善效人言語音雄大分明於鸚鵡以熟雞子和)¶
(飯如棗飼之桂海虞衡志秦吉了如鸚鵡紺黒色丹咮/黄距目下連項有深黄文項毛有縫如人分髪能人言)¶
(比於鸚鵡尤慧大抵鸚鵡聲如兒女/吉了聲則如丈夫出邕州溪洞中)¶
　　秋浦感主人歸燕寄内¶
霜凋(繆本/作朽)楚關木始知殺氣嚴寥寥金天廓婉婉緑紅¶
潛胡燕别主人雙雙語前簷三飛四囘顧欲去復相瞻¶
<pb:KR4c0014_WYG_025-33a>¶
豈不戀華屋終然謝珠簾我不及此鳥逺行歳巳淹寄¶
書道中歎淚下不能緘(月令仲秋之月殺氣浸盛江淹/詩殺氣起嚴霜劉良注殺氣寒)¶
(氣也陳子昻詩金天方肅殺白露始專征爾雅翼胡燕/比越燕而大臆前白質黒章其聲亦大巢懸于大屋兩)¶
(榱間其長有容匹素者謂之蛇燕謝靈/運詩華屋非蓬居吕向注華畫飾也)¶
　　送内尋廬山女道士李騰空二首(方輿勝覧延真/觀在南康軍城)¶
　　(北四十里舊名昭徳唐女真李騰空所居騰空宰/相李林甫之女廬山志蔡尋真侍郎蔡某女也李)¶
　　(騰空宰相李林甫女也幼並超異生富貴而不染/遂為女冠同入廬山蔡居屏風疊之南李居屏風)¶
　　(疊之北學三洞法以丹藥符籙救人疾苦至三元/八節㑹於詠真洞以相師講貞元中九江守許渾)¶
<pb:KR4c0014_WYG_025-33b>¶
　　(以狀聞昭徳皇后賜以金帛土田巳而蜕去門人/收簮簡瘞之鄉俗嵗時祭祀不絶昭徳崩許渾入)¶
　　(朝因乞賜觀額以昭追奉詔以詠/真洞尋真觀騰空所居為昭徳觀)¶
君尋騰空子應到碧山家水舂雲母碓風掃石楠花若¶
戀幽居好相邀弄紫霞(白居易詩有何處水邊碓夜舂/雲母聲及雲碓無人水自舂之)¶
(句自注云廬山中雲母多故以水碓擣鍊俗呼為雲碓/本草衍義石楠葉似枇杷葉之小者而背無毛正二月)¶
(間開花冬有二葉為花苞苞既開中有十餘花大小如/椿花甚細碎每一苞約彈許大成一毬一花六葉一朶)¶
(有七八毬淡白緑色花罷去年葉盡脱漸生新葉楊詩/人玉屑詩體有借對孟浩然厨人具雞黍稚子摘  梅)¶
(太白水舂雲母碓風掃石楠花少陵竹葉于/人既無分菊花從此不須開是也  碓音對)¶
<pb:KR4c0014_WYG_025-34a>¶
　　其二¶
多君相門女學道愛神仙素手掬青靄羅衣曳紫烟一¶
往屏風疊乗鸞著玉鞭(一作不著鞭青多猶重也鮑照/與妹書左右  靄表裏紫霄韻)¶
(㑹靄雲集貌屏風疊在廬山/見十一巻注  靄哀上聲)¶
　　贈内¶
三百六十日日日醉如泥雖為李白婦何異太常妻(後/漢)¶
(書周澤為太常潔清循行盡敬宗廟常卧病齋宫其妻/哀澤老病闚問所苦澤大怒以妻干犯齋禁遂收送詔)¶
(獄謝罪當世疑其詭激時人為之語曰生世不諧作太/常妻一嵗三百六十日三百五十九日齋一日不齋醉)¶
<pb:KR4c0014_WYG_025-34b>¶
(如/泥)¶
　　在潯陽非所寄内(後漢書陳蕃傳或禁錮閉隔或/死徙非所晉書曹攄傳獄有死)¶
　　(囚嵗夕攄行獄愍之曰卿等不幸致此非所後人/以囹圄為非所本此劉長卿有非所留繫聞長州)¶
　　(軍笛聲亦/用其字)¶
聞難知慟哭行啼入府中多君同蔡琰流淚請曹公知¶
登呉章嶺昔與死無分﨑嶇行石道外折入青雲相見¶
若悲歎哀聲那可聞(後漢書陳留董祀妻者同郡蔡邕/女也名琰字文姬祀為屯田都尉)¶
(犯法當死文姬詣曹操請之時公卿名士及逺方使驛坐/者滿堂操謂賔客曰蔡伯喈女在外今為諸君見之及)¶
<pb:KR4c0014_WYG_025-35a>¶
(文姬進蓬首徒行叩頭請罪音辭清辯㫖甚酸哀衆皆/改容操曰誠實相矜然文狀已去奈何文姬曰明公廏)¶
(馬萬匹虎士成林何惜疾足一騎而不濟垂死之命乎/操感其言乃追原祀罪江西通志呉章山在九江南康)¶
(二府之界西去九江府城三十里南去南康府城四十/五里與廬山相接嶺路峻隘宋孔武仲吳章嶺詩云廬)¶
(山北轉是呉章巖草紛紛静有香或云昔有吳章者居/此故名或謂呉障山以其為呉之障也周必大泛舟㳺)¶
(山録上呉章嶺亂石聱牙頗亦險峻嶺脊分江東西兩/路界過界便見五老峯是為山南韻㑹﨑嶇山險也)¶
(琰以冉切/音近兖)¶
　　南流夜郎寄内¶
夜郎天外怨離居明月樓中音信疎北雁春歸㸔欲盡¶
<pb:KR4c0014_WYG_025-35b>¶
南來不得豫章書(古詩同心而離居憂傷以終老一統志/章山在湖廣徳安府城東四十里古文)¶
(以為内方山左傳吳自豫章與楚夾漢舊圗經云豫章/即今之章山唐李白娶安陸許氏逮流夜郎妻在父母)¶
(家有寄内詩云南來不得豫章書亦言安陸之豫章也/琦按魏顥序太白始娶于許終娶于宗則此時之婦乃)¶
(宗也因寓居豫章故云一統志猶以流夜郎時誤/婦為許相之女以豫章為徳安府之豫章山俱)¶
　　越女詞五首¶
長干呉兒女眉目艷星月屐上足如霜不着鴉頭襪(江/南)¶
(通志長千里在江寜府城南五里梁武帝詩容色玉耀/眉如月晉書五行志初作屐者婦人頭圓男子頭方圓)¶
(者順之義所以別男女也至太康初婦人屐/乃頭方與男無別則知古婦人亦着屐也)¶
<pb:KR4c0014_WYG_025-36a>¶
　　其二¶
呉兒多白晳好為蕩舟劇賣眼擲春心折花調行客(史/記)¶
(齊桓公與蔡女戯船中夫人蕩舟桓公止之不止賣眼/即楚騷目成之意梁武帝子夜歌賣眼拂長袖含笑留)¶
(上客調嘲笑也世説康僧淵/目深而鼻髙王丞相毎調之)¶
　　其三¶
耶溪採蓮女見客棹歌囘笑入荷花去佯羞不出(繆本/作肯)¶
來(雲笈七籖若耶溪/在越州㑹稽縣南)¶
　　其四¶
<pb:KR4c0014_WYG_025-36b>¶
東陽素足女㑹稽素舸郎相㸔月未墮白地斷肝腸(唐/書)¶
(地理志婺州東陽郡有東陽縣越州㑹稽郡有㑹稽縣/俱𨽻江南東道白地猶俚語所謂平白地也按謝靈運)¶
(有東陽溪中贈答二詩其一曰可憐誰家婦緑流洗素/足明月在雲間迢迢不可得其一曰可憐誰家郎緑流)¶
(乗素舸但問情若何月就雲中墮/此詩自二作㸃化而出  舸音歌)¶
　　其五¶
鏡湖水如月耶溪女如雪新粧蕩新波光景兩竒絶(鏡/湖)¶
(在㑹稽山陰兩縣界若耶溪在㑹稽/縣東南北流入于鏡湖詳見六巻注)¶
　　浣紗石上女(一統志浣紗石在若耶溪側是西/施浣紗之所或云在苧蘿山下)¶
<pb:KR4c0014_WYG_025-37a>¶
玉面耶溪女青蛾紅粉粧一雙金齒屐兩足白如霜(古/詩)¶
(娥娥紅粉粧南越志軍安/縣女子趙嫗著金箱齒屐)¶
　　示金陵子(一作金陵子詞醉粧樓/記金陵子能作  來粧)¶
金陵城東誰家(一作/金陵)子竊聴琴聲碧(一作/夜)忩裏落花一¶
片天上來随人直渡西江水楚歌吳語嬌不成似能未¶
能最有情謝公正要東山妓攜手林泉處處行(通鑑謝/安毎逰)¶
(東山常以/妓女自隨)¶
　　出妓金陵子呈盧六四首¶
<pb:KR4c0014_WYG_025-37b>¶
安石東山三十春傲然攜妓出風塵樓中見我金陵子¶
何似陽臺雲雨人¶
　　其二¶
南國新豐酒東山小妓歌對君君不樂花月(蕭本/作有)奈愁¶
何(梁元帝詩試酌新豐酒遙勸陽臺人陸放翁入蜀記/早發雲陽過新豐小憩李太白詩云南國新豐酒東)¶
(山小妓歌又唐人詩云再入新豐市猶聞舊酒香皆謂/此地非長安之新豐也然長安新豐亦出名酒見王摩)¶
(詰詩至今居/民市肆頗盛)¶
　　其三¶
<pb:KR4c0014_WYG_025-38a>¶
東道烟霞主西江詩酒筵相逢不覺醉日墮厯陽川(左/傳)¶
(若舍鄭以為東道主唐書地理志/淮南道和州厯陽郡有厯陽縣)¶
　　其四¶
小妓金陵歌楚聲家僮丹砂學鳳鳴我亦為君飲清酒¶
君心不肯向人傾(丹砂太白奴名見魏顥李翰林集序/中學鳳鳴謂吹笙也梁武帝鳳笙曲)¶
(朱唇玉指/學鳳鳴)¶
　　巴女詞¶
巴水急如箭巴船去若飛十月三千里郎行幾歳歸(唐/之)¶
<pb:KR4c0014_WYG_025-38b>¶
(渝州涪州忠州萬州等處皆古時巴郡地其水流/經三峽下至夷陵當盛漲時箭飛之速不是過矣)¶
　　哭晁卿衡(蕭本作行請舊唐書日本國開元初遣/使來朝因  儒士授經詔四門助教趙)¶
　　(元黙就鴻臚寺教之所得錫賫盡市文籍泛海而/還其偏使朝臣仲滿慕中國之風因留不去改姓)¶
　　(名為朝衡仕歴左補闕儀王友衡畱京師五十年好/書籍放歸鄉逗遛不去上元中擢衡為左散騎常)¶
　　(侍鎮南都䕶新唐書朝衡歴左補闕儀王友多所/該識乆乃還天寳十二載朝衡復入朝云云王維)¶
　　(有送秘書晁監還日本國詩序趙&KR0008;有送晁補闕/歸日本詩儲光羲有洛中貽朝校書衡詩葢晁字)¶
　　(即古朝字朝衡晁衡實一人也新舊唐書俱不言衡/終于何年據太白是詩則衡返棹日本而死矣豈)¶
　　(上元以後事耶抑/得之傳聞之譌耶)¶
<pb:KR4c0014_WYG_025-39a>¶
日本晁卿辭帝都征帆一片遶蓬壺明月不歸沉碧海¶
白雲愁色滿蒼梧(唐書日本古倭奴也去京師萬四千/里直新羅東南在海中島而居國無)¶
(城郭聨木為柵落以草茨屋左右小島五十餘皆自名/國而臣附之後稍習夏音惡倭名更號日夲使者自言)¶
(國近日所出以為名或曰日本乃小國為倭所并故冒/其號使者不以情故疑焉拾遺記蓬壺蓬萊也水經注)¶
(東北海中有大洲謂之郁洲山海經所謂郁山在海中/者也言是山自蒼梧徙此云山上猶有南方草木崔季)¶
(珪之叙述初賦言郁洲者故蒼梧之山也心悦而怪之/聞其上有仙人石室也乃往觀見一道人獨處休休然)¶
(不談不對顧非巳及也即其賦所云吾夕濟於郁洲者/也一統志淮安府海州朐山東北海中有大洲謂之鬱)¶
(洲又名郁洲一名郁州山一名/蒼梧山或云昔從蒼梧飛來)¶
<pb:KR4c0014_WYG_025-39b>¶
　　自溧水道哭王炎三首(説文溧水出丹陽溧水縣/元和郡縣志溧水在宣州)¶
　　(溧水縣南六里江南通志溧水一名瀨水在溧陽/縣西北上承丹陽湖東流為宜興之荆溪入太湖)¶
　　(舊名永陽江又名中江一統志王炎宣城/人與李白為友嘗逰蜀及死白詩輓之)¶
白楊雙行行白馬悲路傍晨興見曉月更似發雲陽溧¶
水通吳關逝川去未央故人萬化盡閉骨茅山岡天上¶
墜玉棺泉中掩龍章名飛日月上義與風雲翔逸氣竟¶
莫展英圗俄夭傷楚國一老人來嗟龔勝亡有言不可¶
道雪泣憶(繆本/作惜)蘭芳(謝靈運廬陵王墓下詩曉月發雲/陽落日次朱方李善注越絶書曲)¶
<pb:KR4c0014_WYG_025-40a>¶
(阿為雲陽縣任昉哭范僕射詩一朝萬化盡猶我故人/情江淹恨賦烟㫁火絶閉骨泉裏太平寰宇記茅山在)¶
(句容縣南五十里本名句曲山其山形如句字三曲昔/茅山君得道於此後人遂名焉其山接句容金壇延陵)¶
(三縣界玉棺漢王喬事見十一巻注趙景真與嵇茂齊/書表龍章於裸壌李善注龍衮龍之服也章章甫之冠)¶
(也陸雲南征賦雄聲泉涌逸氣風亮漢書王莽傳遣謁/者持安車印綬即拜楚國龔勝為太子師友祭酒勝不)¶
(應徴不食而死龔勝本傳勝死有老父來弔哭甚哀既/而曰嗟乎薫以香自燒膏以明自銷龔生竟夭天年非)¶
(吾徒也遂趨而出莫知其誰謝靈運詩楚老惜蘭/芳吕氏春秋呉起雪泣而應之髙誘注雪拭也)¶
　　其二¶
王公希代寳棄世一何早弔死不及哀殯宫巳秋草悲¶
<pb:KR4c0014_WYG_025-40b>¶
來欲脱劍挂向何枝好哭向茅山雖未摧一生淚盡丹¶
陽道(言弔死而不及其新哀之時殯宫之上巳生秋草/盖言乆也與左傳贈死不及尸弔生不及哀句同)¶
(意異陸機詩哀鳴興殯宫論衡延陵季子過徐徐君好/其劍季子以當使於上國未之許與季子使還徐君巳)¶
(死季子解劍帶其冡樹御者曰徐君已死尚誰為乎季/子曰前已心許之矣可以徐君死故負吾心乎遂帶劍)¶
(於冡樹而去溧水在兩漢時/乃丹陽郡之地故曰丹陽道)¶
　　其三¶
王家碧瑶樹一樹忽先摧海内故人泣天涯弔鶴來未¶
成霖雨用先夭(許本/作失)濟川材一罷廣陵散鳴琴更不開¶
<pb:KR4c0014_WYG_025-41a>¶
(淮南子絳樹在其南碧樹瑶樹在其北世説王戎云太/尉神姿髙徹如瑶林瓊樹自然是風塵表物陶侃别傳)¶
(侃丁母憂在墓下忽有二客來弔不哭而退儀服鮮異/知非常人遣隨視之但見雙鶴冲天而去書説命若濟)¶
(巨川用汝作舟楫若嵗大旱用汝作霖雨晉書嵇康將/刑東市顧視日影索琴彈之曰昔袁孝尼嘗從吾學廣)¶
(陵散吾毎靳固之廣陵散于今絶矣初康嘗㳺乎洛西/暮宿華陽亭引琴而彈夜分忽有客詣之稱是古人)¶
(與康共談音律辭致清辯因索琴彈之而為廣陵散/聲調絶倫遂以授康仍誓不傳人亦不言其姓氏)¶
　　哭宣城善醸紀叟¶
紀叟黄泉裏還應醸老春夜臺無曉日沽酒與何人(一/作)¶
(題戴老酒店云戴老黄泉下還應醸大春夜臺無李白/沽酒與何人  老春是紀叟所醸酒名唐人名酒多帶)¶
<pb:KR4c0014_WYG_025-41b>¶
(春字陸機詩送子長夜臺李周翰注墳墓一閉無復見/明故云長夜臺後人稱夜臺本此沈約傷美人賦忽淪)¶
(軀于夜臺盧照隣詩夜/臺無曉箭朝奠有虚尊)¶
　　宣城哭蔣徴君華¶
敬亭埋玉樹知是蔣徴君安(繆本/作果)得相如草空(繆本/作仍)餘¶
封禪文池臺空有月詞賦舊凌雲獨挂延陵劍千秋在¶
古墳(一統志蔣華墓在敬亭山華唐人嘗與李白㳺白/詩曰敬亭山下墓知是蔣徴君世説庾文康亡何)¶
(揚州臨𦵏云埋玉樹著土中使人情何能巳已史記相/如既病免家居茂陵天子曰司馬相如病甚可往從悉)¶
(取其書若不然後失之矣使所忠往而相如已死家無/書問其妻對曰長卿固未嘗有書也時時著書人又取)¶
<pb:KR4c0014_WYG_025-42a>¶
(去即空居長卿未死時為一巻書曰有使來求書奏之/無他書其遺札言封禪事所忠奏其書天子異之漢書)¶
(武帝好神仙相如上大人賦欲以諷帝反/縹縹有凌雲之志延陵劍見前三首注)¶
　¶
　¶
　¶
　¶
　¶
　¶
<pb:KR4c0014_WYG_025-42b>¶
　¶
　¶
　¶
　¶
　¶
　¶
　¶
　李太白集注巻二十五¶
