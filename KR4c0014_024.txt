# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.230789
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十四
<pb:KR4c0014_WYG_024-1a>¶
欽定四庫全書¶
　李太白集注巻二十四¶
　　　　　　　　　　　　錢塘　王𤦺　撰¶
　古近體詩共六十五首¶
　　越中秋懐(越中唐時之越州又謂/之㑹稽郡𨽻江南東道)¶
越水遶碧山周迴數千里乃是天鏡中分明畫(蕭本/作盡)相¶
似(一本首四句云蹈海思仲連遊山/慕康樂攀雲窮千峯弄水涉萬壑)愛此從冥搜永懐¶
臨湍遊(一作林/湍幽)一為滄波客十見紅蕖秋觀濤壮天險¶
<pb:KR4c0014_WYG_024-1b>¶
望海令人愁路遐迫西照嵗晚悲東流何必探禹穴逝¶
(繆本/作誓)将歸蓬丘不然五湖上亦可乗扁舟(孫綽天台山/賦序逺寄冥)¶
(搜李善注搜訪幽冥也梁簡文帝詩紅蕖間青瑣紫露/濕丹楹越地左繞浙江江有濤水晝夜再上枚乗七發)¶
(曰觀濤於廣陵之曲江正謂此江也漢書司馬遷傳上/㑹稽探禹穴張晏曰禹巡狩至㑹稽而崩因葬焉上有)¶
(孔穴民間云禹入此穴水經注㑹稽山東有硎去廟七/里深不見底謂之禹井云東遊者多探其穴也詩國風)¶
(逝將去女適彼樂土朱傳云逝徃也十洲記蓬丘蓬萊/山也國語范蠡乗輕舟以泛於五湖莫知其所終極史)¶
(記范蠡乃乗扁舟浮於江湖變名易/姓適齊為鴟夷子皮之陶為陶朱公)¶
　　效古二首¶
<pb:KR4c0014_WYG_024-2a>¶
朝入天苑中謁帝蓬萊宫青山映輦道碧樹揺烟空謬¶
題金閨籍得與銀臺通待詔奉明主抽毫頌清風歸時¶
落日(胡本/作花)晚蹀躞浮雲驄人馬本無意飛馳自豪雄入¶
門紫鴛鴦金井雙梧桐清歌絃古曲美酒沽新豐快意¶
且為樂列筵坐羣公光景不可留生世如轉蓬早達勝¶
晚遇羞比垂釣翁(天苑禁苑也唐書大明宫在禁苑東/南西接宫城之東北隅長千八百步)¶
(廣千八十步曰東内本永安宫貞觀八年置九年曰大/明宫以備太上皇清暑百官獻貲以助役髙宗以風痺)¶
(厭西内湫濕龍朔三年始大興葺曰蓬萊宫咸亨元年/曰含元宫長安元年復曰大明宫上林賦輦道纚屬顔)¶
<pb:KR4c0014_WYG_024-2b>¶
(師古注輦道謂閣道可以乗輦而行者也謝朓詩既通/金閨籍李善注金閨即金門也應劭漢書注曰籍者為)¶
(尺二竹牒紀其年紀名字物色懸之宫門案省相應乃/得入也唐大明宫有銀臺門詳六巻注通鑑𤣥宗即位)¶
(始置翰林院宻邇禁廷延文章之士下至僧道書畫琴/棊數術之工皆處之謂之待詔胡三省注唐天子在大)¶
(明宫翰林院在右銀臺門内在興慶宫院在金明門内/若在西内院在顯福門内若在東都及華清宫皆有待)¶
(詔之所其待詔者有詞學經術合鍊僧道卜祝術藝書/弃各别院以廪之日晚而退其所重者詞學謝荘月賦)¶
(抽毫進牘以命仲宣李善注毫筆毫也詩大雅吉甫作/誦穆如清風韻㑹蹀躞行貌浮雲驄見四巻注紫鴛鴦)¶
(見二巻注金井見三巻注梁元帝詩試酌新豐酒謝靈/運詩列筵皆靜寂吕延濟注列筵謂四座也轉蓬見九)¶
(巻注南史張纘年二十二累遷尚書吏部郎俄而長兼/侍中時人以為早達垂釣翁謂吕尚年八十釣於渭濵)¶
<pb:KR4c0014_WYG_024-3a>¶
(始遇文王燮/蹀躞音疊)¶
　　其二¶
自古有秀色西施與東鄰蛾眉不可妬况乃效其矉所¶
以尹媫妤羞見邢夫人低頭不出氣塞黙少精神寄語¶
無鹽子如君何足珍(西施效矉見二巻注東鄰見四巻/注史記武帝時幸夫人尹媫妤與)¶
(邢夫人同時幸有詔不得相見尹夫人自請武帝願望/見邢夫人帝許之即令他夫人飾從御者數十人為邢)¶
(夫人來前尹夫人前見之曰非邢夫人身也帝曰何以/言之對曰視其身貌形状不足以當人主矣於是帝乃)¶
(詔使邢夫人衣故衣獨身來前尹夫人望見之曰此真/是也於是乃低頭俛而泣自痛其不如也史記日者傳)¶
<pb:KR4c0014_WYG_024-3b>¶
(伏軾低頭卒不能岀氣顔氏家訓公私宴集談古賦詩/塞黙低頭欠伸而已無鹽醜婦見四巻注  媫音接妤)¶
(音/于)¶
　　擬古十二首¶
青天何厯厯明星如白石(繆本作/白如石)黄姑與織女相去不¶
盈尺銀河無鵲橋非時將安適閨人理綂素遊子悲行¶
役瓶氷知冬寒霜露欺逺客客似秋葉飛飄颻不言歸¶
别後羅帶長愁寛去時衣乗月託宵夢因之寄金徽(當/作)¶
(微鼓古詩衆星何厯厯厯厯行列貌太平御覽爾雅云/河  謂之牽牛又古歌云東飛伯勞西飛燕黄姑織女)¶
<pb:KR4c0014_WYG_024-4a>¶
(時相見黄姑者即河鼓也為吴音訛而然錦繡萬花谷/牽牛謂之河鼓聲轉而為黄姑也初學記天河亦曰銀)¶
(河白帖淮南子烏鵲填河以成橋而渡織女中華古今/注鵲一名神女俗云七日填河成橋顔師古漢書注紈)¶
(素今之絹也柳惲詩念君方逺遊賤妾理紈素吕氏春/秋見瓶水之氷而知天下之寒舊唐書貞觀二十二年)¶
(契苾迴紇等十餘部落相繼歸國太宗各因其地土擇/其部落置為州府以迴紇部為瀚海都督府僕骨為金)¶
(微都督府云云新唐書金微都督府以僕固部置𨽻安/北都護府  蕭士贇曰此篇傷窮兵黷武行役無期男)¶
(女怨曠而不得遂其室家之情感時而悲者焉哀而不/傷怨而不誹真有國風之體此晦菴所謂聖於詩者與)¶
　　其二¶
髙樓入青天下有白玉堂明月㸔欲墮當窻懸清光遥¶
<pb:KR4c0014_WYG_024-4b>¶
夜一美人羅衣霑秋霜含情弄柔瑟彈作陌上桑絃聲¶
何激烈風巻繞飛梁行人皆躑躅棲鳥去迴翔但寫妾¶
意苦莫辭此曲傷願逢同心者飛作紫鴛鴦(古詩黄金/為君門白)¶
(玉為君堂江總詩併勝餘人白玉堂長門賦懸明月以/自照兮遥夜長夜也楚辭靚杪秋之遙夜陌上桑古相)¶
(和歌曲詳六巻注歌聲繞梁見十一巻注魯靈光殿賦/飛梁偃蹇以虹指韻㑹躑躅住足也  躑躅音擲逐)¶
　　其三¶
長繩難繫日自古共悲辛黄金髙北斗不惜買陽春石¶
火無留光還如世中人即事已如夢後來我誰身提壼¶
<pb:KR4c0014_WYG_024-5a>¶
莫辭貧取酒㑹四鄰仙人殊恍惚未若醉中真(傅𤣥詩/嵗暮景)¶
(邁羣光絶安得長繩繫白日唐書尉遲敬徳傳王曰公/之心如山岳然雖積金至斗豈能移之又唐人詩身後)¶
(堆金柱北斗疑當時俚語有此劉勰新論人之短生猶/如石火炯然以過法苑珠林石火無恒燄電光非乆停)¶
　　其四¶
清都緑玉樹灼爍瑶臺春攀花弄秀色逺贈天仙人香¶
風送紫蘂直到扶桑津耻(蕭本/作取)掇世上艷所貴心之珍¶
相思傳一笑聊欲示情親(楚辭造旬始而觀清都朱子/注清都列子以為帝之所居)¶
(也左思蜀都賦暉麗灼爍劉淵林注灼爍艷色也劉良/注灼爍光彩貌鮑照詩朝日灼爍發園華拾遺記崑崙)¶
<pb:KR4c0014_WYG_024-5b>¶
(山傍有瑶臺十二各廣千步皆五色玉為臺基抱朴子/上士舉形昇虚謂之天仙木華海賦翔陽逸駭於扶桑)¶
(之津吕延濟注扶/桑之津日出之處)¶
　　其五¶
今日風日好明日恐不如春風笑於人何乃愁自居吹¶
簫舞彩鳳酌醴鱠神魚千金買一醉取樂不求餘逹士¶
遺天地東門有二疏愚夫同瓦石有才知巻舒無事坐¶
悲苦塊然涸轍鮒(鮒古本作魚蕭氏以魚字重上一韻/當作鮒音蒲無疑今從之  吹簫致)¶
(鳳用蕭史事見六巻注嵇康詩鸞觴酌醴神鼎烹魚說/文醴酒一宿熟者曹植詩玉尊盈桂酒河伯獻神魚漢)¶
<pb:KR4c0014_WYG_024-6a>¶
(書疏廣為太傅兄子受為少傅太子每朝因進見太傅/在前少傅在後父子並為師傅朝廷以為榮在位五嵗)¶
(廣謂受曰吾聞知足不辱知止不殆功遂身退天之道/也今仕宦至二千石宦成名立如此不去懼有後悔豈)¶
(如父子相隨出關歸老故鄉以夀命終不亦善乎受叩/頭曰從大人議即日父子俱稱病滿三月賜告廣遂稱)¶
(篤上疏乞骸骨上以其年篤老皆許之加賜黄金二十/斤皇太子贈以五十斤公卿大夫故人邑子設祖道供)¶
(帳東都門外送者車數百兩辭决而去及道路觀者皆/曰賢哉二大夫廣既歸鄉里日令家供具設酒食請族)¶
(人故舊賔客與相娱樂涸轍/鮒用荘子事見二十巻注)¶
　　其六¶
運速天地閉胡風結飛霜百草死冬月六龍頽西荒太¶
<pb:KR4c0014_WYG_024-6b>¶
白出東方彗星揚精光鴛鴦非越鳥何為眷南翔惟昔¶
鷹將犬今為侯與王得水成蛟龍爭池奪鳳凰北斗不¶
酌酒南箕空簸揚(周易天地閉賢人隠月令孟冬之月/天氣上騰地氣下降天地不通閉塞)¶
(而成冬六龍謂天子大駕詳八巻註漢書太白出西方/失其行夷狄敗出東方失其行中國敗宋書太白出東)¶
(方利用兵西方不利晉書彗星所謂掃星本類星末類/彗小者數寸長或竟天見則兵起大水主掃除除舊布)¶
(新有五色各依五行本精所主史臣按彗本無光傅日/而為光故夕見則東指晨見則西指在日南北皆隨日)¶
(光而指頓挫其芒或長或短光芒所及則為災唐書乾/元三年四月丁已有彗星見於東方在婁胃間色白長)¶
(四尺東方疾行厯昴畢觜&KR3221;參東井輿鬼柳軒轅至右/執法西凡五旬餘不見閏四月辛酉朔有彗星出於西)¶
<pb:KR4c0014_WYG_024-7a>¶
(方長數丈至五月乃滅婁為魯胃昴畢為趙觜觽參為/唐東井輿鬼為京師分柳其半為周分二彗仍見者薦)¶
(禍也曹植詩願隨越烏飜飛南翔陳琳檄文謂其鷹犬/之才爪牙可任韻㑹將與也魏書楊大眼傳時將南伐)¶
(李冲典選征官用為軍主大眼顧謂同僚曰吾之今日/所謂蛟龍得水之秋自此一舉終不復與諸君齊列矣)¶
(晋中興書荀朂徙中書監為尚書令人賀之乃發恚曰/奪我鳳凰池卿諸人何賀我耶詩小雅惟南有箕不可)¶
(以簸揚維北有斗不可以挹酒漿孔穎達正義云言惟/此天上其南則有箕星不可以簸揚米粟其北則有斗)¶
(星不可以&KR0008;㪺其酒漿地運速天地閉喻國家否運之/至如四運將終之時天  之氣亦為之閉塞不通胡風)¶
(結飛霜喻禄山起兵為害百草死冬月喻人民遭亂而/死六龍頽西荒喻明皇西幸蜀中太白出東方彗星揚)¶
(精光謂仰觀天象昭昭可察災害不知何日可除鴛鴦/非越鳥何為眷南翔謂已非南人而向南奔走疑太白)¶
<pb:KR4c0014_WYG_024-7b>¶
(於此時偕婦同行故用鴛鴦為喻此詩其作於流夜郎/之前耶惟昔鷹將犬今為侯與王謂出身微劣不過效)¶
(鷹犬之用而能得尺寸之功以致身髙位者多也得水/成蛟龍謂將帥郭子儀李光弼一流爭池奪鳳凰謂宰)¶
(相房琯張鎬一流北斗不酌酒南箕空簸揚傷已無人/薦逹如彼天星之中北斗雖有斗名而不可用之以酌)¶
(酒南箕雖有箕名而不可用之以簸揚米糓徒有髙才/不為人用其自悲之意深矣蕭氏以為太白從永王時)¶
(作詩諷其勤王而王不/從故作是詩者非也)¶
　　其七¶
世路今太行迴車竟何託萬族皆凋枯遂無少可樂曠¶
野多白骨幽魂共銷鑠榮貴當及時春華宜照灼人非¶
<pb:KR4c0014_WYG_024-8a>¶
崑山玉安得長璀錯身没期不朽榮名在麟閣(劉孝標/廣絶交)¶
(論世路嶮巇一至於此太行孟門豈云嶃絶太行山路/最為險峻見五巻注陶潛詩萬族各有託魏許昌碑表)¶
(白骨既交輝於曠野蘇武詩努力愛春華李善注春華/喻少時也古讀曲歌千葉紅芙蓉照灼緑水邊韓詩外)¶
(傳玉出於崑山說文璀玉光也魯靈光殿賦下岪嶎以/璀錯漢宣帝圖畫功臣於麒麟閣詳四巻注  璀取緯)¶
(切催/上聲)¶
　　其八¶
月色不可掃客愁不可道玉露生秋衣流螢飛百草日¶
月終銷毁天地同枯槁蟪蛄啼青松安見此樹老金丹¶
<pb:KR4c0014_WYG_024-8b>¶
寧誤俗昧者難精討爾非千嵗翁多恨去世早飲酒入¶
玉壺藏身以為寳(嵗華紀麗秋露白故曰玉露楚辭白/日晼晚其將入兮明月銷鑠而滅毁)¶
(蟪蛄寒蟬也詳五巻注費長房見老/翁賣藥市罷輙跳入壺中詳九巻注)¶
　　其九¶
生者為過客死者為歸人天地一逆旅同悲萬古塵月¶
兔空𢷬藥扶桑已成(一作/以為)薪白骨寂無言青松豈知春¶
前後更嘆息浮榮何足珍(列子古者謂死人為歸人夫/言死人為歸人則生人為行)¶
(人矣左傳保於逆旅杜預注逆旅客舍也孔頴逹正義/逆迎也旅客也迎止賔客之處也荘子悲夫世人直為)¶
<pb:KR4c0014_WYG_024-9a>¶
(物逆旅耳傅𤣥擬天問月中何有白兔𢷬藥楚辭章句/東方有扶桑之木其髙萬仞日下浴於湯谷上拂其扶)¶
(桑爰始而登/照曜四方)¶
　　其十¶
仙人騎彩鳳昨下閬風岑海水三清淺桃源一見尋遺¶
我緑玉盃兼之紫瓊琴盃以傾美酒琴以閑素心二物¶
非世有何論珠與金琴彈松裏風盃勸天上月風月長¶
相知世人何倐忽(十洲記崑崙山三角其一角正北干/辰之輝名曰閬風巔神仙傳麻姑云)¶
(接待以來見東海三為桑田向到蓬萊水又淺於往日/桃源見二巻注江淹詩素心正如此李善注方言曰素)¶
<pb:KR4c0014_WYG_024-9b>¶
(本/也)¶
　　其十一¶
渉江弄秋水愛此荷花鮮攀荷㺯其珠蕩漾不成圓佳¶
期綵雲重欲贈隔逺天相思無由見悵望凉風前(吴均/詩願)¶
(君早旋反及此荷花鮮/楚辭與佳期兮夕張)¶
　　其十二¶
去去復去去辭君還憶君漢水既殊流楚山亦此分人¶
生難稱意豈得長為羣越燕喜海日燕鴻思朔雲别乆¶
<pb:KR4c0014_WYG_024-10a>¶
容華晚琅玕不能飯日落知天昏夢長覺道逺望夫登¶
髙山化石竟不返(古詩行行重行行與君生别離鮑照/詩人生不得常稱意吴越春秋胡馬)¶
(望北風而立越燕向日而熙誰不愛其所近悲其所思/者乎酉陽雜爼紫胸輕小者是越燕爾雅翼越燕小而)¶
(多聲頷下紫巢於門楣上謂之紫燕亦謂之漢燕顔延/之赭白馬賦眷西極而驤首望朔雲而蹀足張衡南都)¶
(賦珍羞琅玕充溢圎方李周翰注琅玕玉名飲食比之/所以為美初學記劉義慶幽明録曰武昌北山上有望)¶
(夫石狀若人立古傳云昔有貞婦其夫從役逺赴國難/携弱子餞送此山立望其夫而化為石因以為名焉)¶
　　感興八首¶
瑶姬天帝女精彩化朝雲宛轉入夢宵無心向楚君錦¶
<pb:KR4c0014_WYG_024-10b>¶
衾抱秋月綺席空蘭芬茫昧竟誰測虛傳宋玉文(瑶姬/見一)¶
(巻惜餘春賦注宋玉髙唐賦見二巻古詩第五十/八首注詩國風錦衾爛兮江淹詩綺席生浮埃)¶
　　其二¶
洛浦有宓妃飄颻雪爭飛輕雲拂素月了可見清輝解¶
珮欲西去(繆本/作走)含情詎相違香塵動羅襪淥水不沾衣¶
陳王徒作賦神女豈同歸好色傷大雅多為世所譏(楚/辭)¶
(九歎迎宓妃於伊雒王逸注宓妃神女盖伊洛水之精/也史記索隠如淳曰宓妃伏羲女溺死洛水遂為洛水)¶
(之神曹植洛神賦序黄初三年余朝京師還濟洛川古/人有言斯水之神名曰宓妃感宋玉對楚王說神女之)¶
<pb:KR4c0014_WYG_024-11a>¶
(事遂作斯賦髣髴兮若輕雲之蔽月飄颻兮若流風之/回雪願誠信之先逹解玉珮以要之凌波微歩羅襪生)¶
(塵皆賦中語也陳王即曹植植以太和六年封陳王蕭/士贇曰髙唐神女二賦乃宋玉寓言以成文章洛神賦)¶
(則子建擬之而作後世之人如癡子聽人說夢以為誠/有其事太白知其託詞而譏其傷大雅可謂識見髙逺)¶
(矣宓宓當作虙即古伏字後人有/作  者誤也或作密音讀更非)¶
　　其三¶
裂素持作書將寄萬里懐眷眷待逺信竟嵗無人來征¶
鴻務隨(繆本/作從)陽又不為我棲委之在深篋蠧(繆本/作塵)魚壊¶
其題何如投水(繆本/作火)中流落他人開不惜他人開但恐¶
<pb:KR4c0014_WYG_024-11b>¶
生是非(後漢書范式傳裂素為書以遺巨卿李善文選/注纂文曰書縑曰素東觀餘論古者謂使為信)¶
(故逸少帖云信遂不取答真誥云公至山下又遣一信/見告謝宣城傳云荆州信去倚待陶隠居帖云明旦信)¶
(還仍過取反凡言信者皆謂使人也近世猶有此語故/虞永興帖云事已信人口具而今之流俗遂以遣書餽)¶
(物為信故謂之書信而謂前人之語亦然不復知魏晉/以還所謂信者乃使之别名耳江淹詩逺心何所慕雲)¶
(邊有征鴻鄭康成毛詩箋雁者隨陽而處孔安國尚書/傳隨陽之鳥鴻雁之屬孔頴達正義日之行也夏至漸)¶
(南冬至漸北鴻雁之屬九月而南正月而北左思蜀都/賦所云木落南翔氷判北徂是也日陽也此鳥南北與)¶
(日進退隨陽之鳥故稱陽鳥古人謂書籖為題傳所云/隋唐藏書皆金題玉躞是矣此所云題者乃書札面上)¶
(手筆封/題之處)¶
<pb:KR4c0014_WYG_024-12a>¶
　　其四¶
芙蓉嬌緑波桃李誇白日偶䝉春風榮生此艷陽質豈¶
無佳人色但恐花不實宛轉龍火飛零落互相失詎知¶
凌寒松千載長守一(守一不變其常也蕭士贇曰按此/篇已見二巻古詩四十七首必是)¶
(當時傳寫之殊編詩者不能别姑存於此巻觀者試以/首句比並而論美惡顯然識者自見之矣注己見前不)¶
(復重/出)¶
　　其五¶
十五遊神仙仙遊未曾歇吹笙吟松風汎瑟窺海月西¶
<pb:KR4c0014_WYG_024-12b>¶
山玉童子使我鍊金骨欲逐黄鶴飛相呼向蓬闕(江淹/詩汎)¶
(瑟卧遙帷張銑注汎瑟撫瑟也魏文帝詩西山一何髙/髙高殊無極上有兩仙童不飲亦不食靈寳經鍊骨成)¶
(金/)¶
　　其六¶
西國(胡本/作北)有美女結樓青雲端蛾眉艷曉月一笑傾城¶
歡髙節不可奪(繆本作/奪明主)炯心如凝丹常恐彩色晚不為¶
人所觀安得配君子共乗(繆本/作成)雙飛鸞(古詩君亮執髙/節晉書張華曰)¶
(臣先帝老臣中心如丹江淹詩彩色世所重琦按此篇/與二巻中古詩之二十七首互有同異想亦是其初藳)¶
<pb:KR4c0014_WYG_024-13a>¶
(編詩者不審遂重列於此/耳注已見前者不復重出)¶
　　其七¶
朅來荆山客誰為珉玉分良寳絶見棄虚持三獻君直¶
木忌先伐芬蘭哀自焚盈滿天所損沉冥道所羣東海¶
有碧水西山多白雲魯連及夷齊可以躡清芬(朅來詳/見十三)¶
(巻懐友人岑倫詩注說文珉石之美者鮑照詩涇渭不/可雜珉玉當早分蕭士贇曰此篇已見二巻古風之三)¶
(十六首但有數語之異是亦當時初本傳寫之殊/編詩者不忍棄兩存之耳注已見前者不復重出)¶
　　其八¶
<pb:KR4c0014_WYG_024-13b>¶
嘉穀隠豐草草深苗且稀農夫既不異(胡本/作易)孤穗將安¶
歸常恐委疇隴忽與秋蓬飛烏得薦宗廟為君生光輝¶
(書吕刑農殖嘉榖說文禾嘉穀也二月始生八月而熟/得時之中故謂之禾詩大雅茀厥豐草陶潛詩草盛豆)¶
(苗稀曹植詩黍稷委疇隴農夫安所獲蕭士贇曰此篇/比興之詩刺時賢不能引類拔萃以為國用者與嘉榖)¶
(隠豐草草深苗且稀喻賢人在野混於常人之中農夫/既不異孤穂将安歸農夫見穀之在草而不别異之猶)¶
(賢者見賢之在野而不薦引之也常恐委疇隴忽與秋/蓬飛喻在野之賢唯恐老之將至與草木俱腐也烏得)¶
(薦宗廟為君生光輝在野之賢冀在位之賢引而進之/以羽儀朝廷也嗟乎士懐才而不遇千載讀之猶有感)¶
(激遂穂/音)¶
<pb:KR4c0014_WYG_024-14a>¶
　　寓言三首¶
周公負斧扆成王何夔夔武王昔不豫剪爪投河湄賢¶
聖遇讒慝不免人君疑天風拔大木禾黍咸傷萎管蔡¶
扇蒼蠅公賦鴟鴞詩金縢若不啟忠信誰明之(逸周書/成王嗣)¶
(幼弱未能踐天子之位周公攝政君天下弭亂六年而/天下大治乃㑹方國諸侯於宗周大朝諸侯明堂之位)¶
(天子之位負斧扆南面立禮記明堂位昔者周公朝諸/侯於明堂之位天子負斧依南鄉而立鄭康成注負之)¶
(言背也斧依為斧丈屏風於户牖之間周公於前立焉/孔頴達禮記正義天子當依而立者依狀如屏風以絳)¶
(為質髙八尺東西當户牖之間繡為斧文也亦曰斧依/故覲禮曰天子設斧依於户牖之間左右凡天子兖冕)¶
<pb:KR4c0014_WYG_024-14b>¶
(負斧依鄭注云依如今綈素屏風也有繡斧文所以示/威也爾雅云牖户之間謂之扆郭注云窻東户西也依)¶
(此諸解是設依於廟堂户牖之間天子見諸侯則依而/立負之而南面以對諸侯也扆依古字通用書舜典夔)¶
(夔齋慄孔安國傳夔夔悚懼貌尚書既克商二年王有/疾弗豫二公曰我其為王穆卜周公曰未可以戚我先)¶
(王公乃自以為功為三壇同墠為壇於南方北面周公/立焉植璧秉珪乃告太王王季文王公歸納册於金縢)¶
(之匱中王翼日乃瘳武王既喪管叔及其羣弟流言於/國曰公將不利於孺子周公乃告二公曰我之弗辟我)¶
(無以告我先王周公居東二年則罪人斯得於後公乃/為詩以貽王名之曰鴟鴞王亦未敢誚公秋大熟未穫)¶
(天大雷電以風禾盡偃大木斯㧞邦人大恐王與大夫/盡弁以啟金滕之書得周公所自以為功代武王之說)¶
(王執書以泣曰昔公勤勞王家惟予冲人勿及知今天/動威以彰周公之徳惟朕小子其親迎我國家禮亦宜)¶
<pb:KR4c0014_WYG_024-15a>¶
(之王出郊天乃雨反風禾則盡起嵗則大熟史記䝉恬/列傳昔周成王初立未離襁褓周公旦負王以朝卒定)¶
(天下及成王有病甚殆周公旦自揃其爪以沈於河曰/王未有識是旦執事有罪殃旦受其不祥乃書而藏之)¶
(記府及王能治國有賊臣言周公旦欲為亂乆矣王若/不備必有大事王乃大怒周公旦走而奔於楚成王觀)¶
(於記府得周公旦沈書乃流涕曰孰謂周公旦欲為亂/乎殺言之者而反周公旦魯世家亦載此事太白此詩)¶
(盖合二事而互言之蕭士贇曰此懼讒詩也隠括/金縢之事以申其意  扆隠綺切衣上聲同倚)¶
　　其二¶
遙裔雙綵鳳婉孌三青禽往還瑶臺裡鳴舞玉山岑以¶
歡秦娥意復得王母心區區(繆本作/驅驅)精衛鳥銜木空哀¶
<pb:KR4c0014_WYG_024-15b>¶
吟(盧思道詩丰茸雞樹宻遙裔鶴烟稠毛萇詩傳婉孌/少好貌山海經三青鳥皆西王母使也詳六巻注瑶)¶
(臺玉山皆西王母之居見五巻注江淹詩願乗青鳥翼/徑出玉山岑秦娥謂秦穆公女弄玉也見六巻注精衛)¶
(銜木填海見一巻大鵬賦注蕭士贇曰此刺當時出入/宫掖取媚后妃公主以求爵位者綵鳳青禽以比佞幸)¶
(瑶臺玉山以比宫掖秦娥以比公主王母以比后妃精/衛銜木以比小臣懐區區報國之心盡忠竭誠而不見)¶
(知其意微而顯/矣  裔音曳)¶
　　其三¶
長安春色歸先入青門道緑楊不自持從風欲傾倒海¶
燕還秦宫雙飛入簾櫳相思不相(繆本/作可)見託夢遼城東¶
<pb:KR4c0014_WYG_024-16a>¶
(雍錄青門在漢都城為東面南來第一門即邵平種瓜/之地也謝惠連詩升月照簾櫳說文櫳房室之疏也秦)¶
(置遼西遼東二郡因在遼水之西東而名在唐時遼西/為柳城郡及北平郡之東境遼東為安東都護府之地)¶
(外與奚契丹室韋靺鞨諸夷相接皆邊城也有兵戍之/蕭士贇曰此閨思詩也良人從軍滔滔不歸感時觸物)¶
(而動懐人之思者歟綠楊海燕以起興/也婉然國風之體所謂聖於詩者此哉)¶
　　秋夕旅懐¶
凉風度秋海吹我鄉思飛連山去無際流水何時歸目¶
極(繆本作/日夕)浮雲色心斷明月暉芳草歇柔艷白露催寒¶
衣夢長銀漢落覺罷天星稀含悲(繆本/作嘆)想舊國泣下誰¶
<pb:KR4c0014_WYG_024-16b>¶
能揮¶
　　感遇四首¶
吾愛王子晉得道伊洛濵金骨既不毁玉顔長自春可¶
憐浮丘公猗靡與情親舉手白日間分明謝時人二仙¶
去已逺夢想空殷勤(王子晋浮丘公事詳見五巻鳳笙/篇註子虚賦扶輿猗靡張銑注猗)¶
(靡相隨貌阮籍詩猗靡情歡愛蕭士/贇曰此詩盖有所懐託二仙而言也)¶
　　其二¶
可歎東籬菊莖疎葉且微(胡本/作肥)雖言異蘭蕙亦自有芳¶
<pb:KR4c0014_WYG_024-17a>¶
菲未泛盈樽酒徒沾清露輝當榮君不採飄落欲何依¶
(陶潛詩採/菊東籬下)¶
　　其三¶
昔余聞姮(繆本/作常)娥竊藥駐雲髮不自嬌玉顔方希鍊金¶
骨飛去身莫返含笑坐明月紫宫誇蛾眉隨手㑹凋歇¶
(淮南子羿請不死之藥於西王母姮娥竊以奔月髙誘/注姮娥羿妻羿請不死藥於西王母未及服之姮娥盜)¶
(食之得仙奔入月中為月精也左思詩列/宅紫宫裏李周翰注紫宫天子所居處)¶
　　其四¶
<pb:KR4c0014_WYG_024-17b>¶
宋玉事楚王立身本髙潔巫山賦綵雲郢路歌白雪舉¶
國莫能和巴人皆巻舌一惑(蕭本/作感)登徒言恩情遂中絶¶
(宋玉髙唐賦言巫山綵雲及對楚王問言客有歌於郢/中為陽春白雪其曲彌髙其和彌寡俱詳二巻注登徒)¶
(子好色賦大夫登徒子侍於楚王短宋玉曰玉為人體/貌閑麗口多微辭又性好色願王勿與出入後宫王以)¶
(登徒子之言問宋玉玉曰體貌閑麗所受於天也口多/微辭所學於師也至於好色臣無有也王曰子不好色)¶
(亦有說乎有說則止無說則退班媫妤詩棄捐篋笥中/恩情中道絶蕭士贇曰太白此篇借宋玉事以申巳意)¶
(也/)¶
　　翰林讀書言懐呈集賢(繆本多院/内二字)諸學士(唐書百/官志開)¶
<pb:KR4c0014_WYG_024-18a>¶
　　(元十三年改麗正修書院為集賢殿書院五品以/上為學士六品以下為直學士宰相一人為學士)¶
　　(知院事常侍一人為副知院事又置判院一人押/院中使一人𤣥宗常選耆儒日一人侍讀以質史)¶
　　(籍疑義至是置集賢院侍讀學士侍講直學士其/後又增置修撰官校理官待制官留院官知校討)¶
　　(官文學直之員又云學士之職本以文學言語被/顧問出入侍從因得參謀議納諫諍其禮尤寵而)¶
　　(翰林院者待詔之所也唐制乗輿所在必有文詞/經學之士下至卜醫伎術之流皆直於别院以備)¶
　　(宴見而文書詔令則中書舍人掌之自太宗時名/儒學士時時召以草制然猶未有名號乾封以後)¶
　　(始號北門學士𤣥宗初置翰林待詔以張說陸堅/張九齡等為之掌四方表疏批答應和文章既而)¶
　　(又以中書務劇文書多壅滯乃選文學之士號翰/林供奉與集賢院學士分掌制詔書勅開元二十)¶
<pb:KR4c0014_WYG_024-18b>¶
　　(六年又改翰林供奉為學士别置學士院專掌内/命凢拜免將相號令征伐皆用白麻其後選用益)¶
　　(重而禮遇益親至號為内相又以為天子私人凡/充其職者無定員自諸曹尚書下至校書郎皆得)¶
　　(預/選)¶
晨趨紫禁中夕待金門詔觀書散遺帙探古窮至妙片¶
言茍㑹心掩巻忽而笑青蠅易相㸃白雪難同調本是¶
疎散人屢貽褊促誚雲天屬清朗林壑憶逰眺或時清¶
風來閒倚欄(一作/簷)下嘯嚴光桐廬溪謝客臨海嶠功成¶
謝人間(一作/君)從此一投釣(謝荘宋孝武宣貴妃誄收華/紫禁李善註王者之宫以象)¶
<pb:KR4c0014_WYG_024-19a>¶
(紫微故謂宫中為紫禁李延濟注紫禁即紫宫天子所/居也漢書東方朔傳待詔金門稍得親近說文帙書衣)¶
(也謝靈運詩散帙問所知㪚帙者解散其書外所裹之/帙而翻閱之也陳子昻詩青蠅一相㸃白璧遂成寃盖)¶
(青蠅遺糞白玉之上致成㸃汚以比讒譖之言能使修/潔之士致招罪尤也白雪曲名其曲彌髙其和彌寡見)¶
(二巻注章華太子後漢書注桐廬縣南有嚴子陵漁釣/處今山邊有石上下可坐十人臨水名曰嚴陵釣壇也)¶
(謝客即謝靈運客是其小名詳十六巻注靈運/有登臨海嶠詩張銑注臨海郡名嶠山頂也)¶
　　潯陽紫極宫感秋作(舊唐書開元二十九年正月/制兩京諸州各置𤣥元皇帝)¶
　　(廟天寳二年三月改西京𤣥元廟為太清宫東京/為太微宫天下諸郡為紫極宫方輿勝覽江州紫)¶
　　(極宫去州二里即今天慶觀蘇東坡曰李太白有/潯陽紫極宫感秋詩紫極宫今天慶觀也道士胡)¶
<pb:KR4c0014_WYG_024-19b>¶
　　(洞微以石本示予盖/其師卓玘之所為)¶
何處聞秋聲翛翛北窗竹迴薄萬古心攬之不盈掬靜¶
坐觀衆妙浩然媚幽獨白雲南山來就我簷下宿嬾從¶
唐生決羞訪季主卜四十九年非一徃不可復野情轉¶
蕭散世道有飜覆陶令歸去來田家酒應熟(謝朓詩颯/颯滿池荷)¶
(翛翛䕃忩竹古塘上行邊地多悲風樹木何翛翛皇娥/歌萬象迴薄化無方陸機詩攬之不盈手老子衆妙之)¶
(門謝靈運詩幽獨賴鳴琴陶潛詩白雲宿簷端張衡思/𤣥賦感蔡子之慷慨從唐生以決疑用唐舉相蔡澤事)¶
(見十七巻注史記司馬季主者楚人也卜於長安東市/淮南子蘧伯玉年五十而知四十九年非陶潛問來使)¶
<pb:KR4c0014_WYG_024-20a>¶
(詩歸去來山中山中/酒應熟  翛音宵)¶
　　江上秋懐¶
餐霞卧舊壑散髮謝逺遊山蟬號枯桑始復知天秋朔¶
雁别海裔越燕辭江樓颯颯風巻沙茫茫霧縈洲黄雲¶
結暮色白水揚寒流惻愴心自悲潺湲淚難收蘅蘭方¶
蕭瑟長嘆令人愁(餐霞吞食霞氣仙家修鍊之法詳十/三巻注散髮不冠而髮披亂也張華)¶
(詩散髪重隂下謝靈運撰征賦眷轉蓬之辭根悼朔雁/之赴越淮南子遊於江潯海裔髙誘注裔邊也越燕今)¶
(之紫燕已見本巻注楚辭横流涕兮潺湲王逸注潺湲/流貌郭璞爾雅注杜蘅似葵而香邢昺疏本草唐本注)¶
<pb:KR4c0014_WYG_024-20b>¶
(云杜蘅葉似葵形如馬蹄故俗云馬蹄香生山之隂水/澤下濕地根似細辛白前等山海經云天帝山有草其)¶
(状如葵其臭如蘪蕪名曰杜/蘅可以走馬食之已癭是也)¶
　　秋夕書懐(一作秋日/南遊書懐)¶
北風吹海雁南渡落寒聲感此瀟湘客悽其流浪情海¶
懐結滄洲(一作逺心/飛蒼梧)霞(一作/遐)想遊(繆本/作遥)赤城始探蓬壺¶
事(一作始採/蓬壺術)旋覺天地輕澹然吟(一作/思)髙秋閒卧瞻太¶
清蘿月掩(一作/隠)空幕松霜結(繆本作霜皓/一作雲散)前楹滅見息¶
羣動獵微窮至精桃花有源水可以保吾生(初學記名/山畧記云)¶
<pb:KR4c0014_WYG_024-21a>¶
(赤城山一名燒山東卿司命君所居洞周圍三百里上/有上玉清平天詳見七巻注拾遺記蓬壺蓬萊也陶潛)¶
(詩日入羣動息荘子至精/無形桃花源見二巻注)¶
　　避地司空原言懐(一統志司空山在安慶府太湖/縣西北一百六十里山極髙峻)¶
　　(山半有洗馬池即古司空原李白嘗避地於此太/平寰宇記司空山在舒州太湖縣東北一百三十)¶
　　(里/)¶
南風昔不競豪聖思經綸劉琨與祖逖起舞雞鳴晨雖¶
有匡濟心終為樂禍人我則異於是潛光皖水濵卜築¶
司空原北將天柱鄰雪霽萬里月雲開九江春俟乎太¶
<pb:KR4c0014_WYG_024-21b>¶
階平然後託微身傾家事金鼎年貌可(繆本/作何)長新所願得¶
此道終然保清真弄景奔日馭攀星戲河津一隨王喬¶
去長年玉天賔(左傳晉人聞有楚師師曠曰不害吾驟/歌北風又歌南風南風不競多死聲楚)¶
(必無功杜預注歌者吹律以咏八風南風音微故曰不/競也太白借用作晉朝南渡兵力不競解晉書祖逖與)¶
(劉琨俱為司州主簿情好綢繆共被同寢中夜聞荒雞/鳴蹴琨覺曰此非惡聲也因起舞論曰祖逖散糓周貧)¶
(聞雞暗舞思中原之燎火幸天歩之多艱原其素懐抑/為貪亂者矣太白樂禍之論盖本於此梁書髙祖覩海)¶
(内方亂有匡濟之心曹植詩潛光養羽翼進趣且徐徐/太平寰宇記皖水在舒州懐寧縣西北自夀州霍山縣)¶
(南流入經縣北二里又東南流二百四十里入大江謂/之皖口一統志皖水在潛山縣北下流㑹潛水經府城)¶
<pb:KR4c0014_WYG_024-22a>¶
(西逹大江江南通志太白書堂在太湖縣司空山李白/避地於此有卜築司空原之句韻㑹將與也唐六典注)¶
(霍山一名天柱在舒州懐寧縣自漢以來為南岳通典/舒州懐寧縣有灊山一名天柱山方輿勝覽天柱峯在)¶
(皖山髙三千七百丈周三百五十里山東有瀑布漢武/帝嘗登此山即司元洞府九天司命真君所主也江南)¶
(通志天柱山在安慶府潛山縣與潛山連其峯最髙突/出衆山之上峭拔如柱屹然為尊道書謂之司元洞天)¶
(漢武帝嘗登封於此以代南岳山有魏左慈煉丹故跡/九江在潯陽見十四巻注長楊賦玉衡正而泰階平詳)¶
(一巻明堂賦注江淹别賦鍊金鼎而方堅李善注鍊金/為丹之鼎也廣雅日御謂之羲和陳子昻詩還丹奔日)¶
(馭却老餌雲霞河津謂天河之津王喬有三一是上古/之仙人或稱王子喬或稱王喬楚辭中累引之見十二)¶
(巻注一是周靈王之太子晋亦稱王子喬見五巻注一/是後漢時河東人為葉縣令者見十一巻注玉天道家)¶
<pb:KR4c0014_WYG_024-22b>¶
(所謂玉清境之天天寳君所治即清微天也又王績/詩三山銀作地八洞玉為天  逖音剔皖音近緩)¶
　　上崔相百憂章(原注時在潯陽獄白崔相即崔渙/詳十一巻注按太  為宋中丞自)¶
　　(薦表云避地廬山遇永王東巡脅行中道奔走却/至彭澤具巳陳首前後經宣慰大使崔渙及臣推)¶
　　(覆清雪尋經奏聞此詩/及萬憤詞皆作於是時)¶
共工赫怒天維中摧鯤鯨噴蕩揚濤起雷魚龍陷人成¶
此禍胎火焚崑(繆本/作昆)山玉石相磓仰希霖雨灑寳炎煨¶
箭發石開戈揮日迴鄒衍慟哭燕霜颯來微誠不感猶¶
縶(一作/贄)夏臺蒼鷹搏攫丹棘崔嵬豪聖凋枯王風傷哀¶
<pb:KR4c0014_WYG_024-23a>¶
斯文未喪東岳豈頽穆逃楚難鄒脫吴災見機苦遲二¶
公所咍驥不驟進麟何來哉星離一門草擲二孩萬憤¶
結緝(蕭本作習/一作縎)憂從中催金瑟玉壺盡為愁媒舉酒太¶
息泣血盈杯台星再朗天網重恢屈法申恩棄瑕取材¶
冶長非罪尼父無猜覆盆儻舉應照寒灰(列子共工氏/與顓頊爭為)¶
(帝怒而觸不周之山折天柱絶地維成公綏天地賦共工/赫怒天柱摧折宋玉大言賦壮士憤兮絶地維鯤北溟)¶
(大魚也鯨亦海中大魚俱見大鵬賦注漢書枚乗傳福/生有基禍生有胎書𦙍征火炎崑岡玉石俱焚廣韻磓)¶
(落也韻㑹煨燼也西京雜記李廣獵於冥山之陽見卧/虎射之没矢飲羽進而視之乃石也其形類虎退而更)¶
<pb:KR4c0014_WYG_024-23b>¶
(射鏃破幹折而石不傷予嘗以問揚子雲子雲曰至誠/則金石為開班固幽通賦李虎發而石開淮南子魯陽)¶
(公與韓搆戰酣日暮援戈而揮之日為之反三舍李善/文選注淮南子曰鄒衍盡忠於燕惠王惠王信譖而繫)¶
(之鄒衍仰天而哭正夏而天為之降霜史記桀召湯而/囚之夏臺已而釋之索隠曰夏臺獄名廣雅獄犴也夏)¶
(曰夏臺殷曰羑里周曰囹圄漢書郅都遷為中尉是時/民朴畏罪自重而都獨先嚴酷致行法不避貴戚列侯)¶
(宗室見都側目而視號曰蒼鷹顔師古曰言其鷙擊之/甚周易寘於叢棘虞翻注獄外種九棘故稱叢棘孔穎)¶
(逹正義謂囚執之處以叢棘而禁之也初學記春秋元/命苞曰樹棘槐聽訟於其下棘赤心有刺言治人者原)¶
(其心不失赤實事所以刺人其情令各歸實槐之言歸/也情見歸實爾雅翼棘有赤白二種丹棘即赤棘也陳)¶
(子昻詩終古代興没豪聖莫能爭又云丘陵徒自出賢/聖㡬凋枯楊齊賢注豪聖周公也遭流言之變王道凋)¶
<pb:KR4c0014_WYG_024-24a>¶
(枯故幽以下諸詩傷哀之禮記孔子早作負手曳杖逍/遥於門歌曰泰山其頽乎梁木其壊乎哲人其萎乎子)¶
(貢聞之曰泰山其頽則吾將安仰梁木其壊哲人其萎/則吾將安放夫子殆將病也盖寝疾七日而没初學記)¶
(泰山五岳之東岳也漢書楚元王以穆生白生申公為/中大夫穆生不嗜酒元王每置酒常為穆生設醴及王)¶
(戊即位常設後忘設焉穆生退曰可以逝矣醴酒不設/王之意怠不去楚人將鉗我於市稱疾卧申公白生强)¶
(起之曰獨不念先王之徳歟今王一旦失小禮何足至/此穆生曰易稱知㡬其神乎君子見㡬而作不俟終日)¶
(先王之所以禮吾三人者為道之存故也今而忽之是/忘道也忘道之人胡可以乆處豈為區區之禮哉遂謝)¶
(病去申公白生獨留王戊稍滛暴乃與吴通謀二人諌/不聴胥靡之衣之赭衣使杵臼雅舂於市鄒陽齊人也)¶
(仕吴以文辯著名吴王以太子事怨望稱疾不朝隂有/邪謀陽奏書諫吴王不納其言於是鄒陽知吴不可說)¶
<pb:KR4c0014_WYG_024-24b>¶
(去之梁從孝王遊廣韻咍笑也宋玉九辯驥不驟進而/求服兮家語叔孫氏之車士曰子鉏商採薪於大野獲)¶
(麟焉折其前左足載以歸叔孫以為不祥棄之於郭外/使人告孔子曰有麏而角者何也孔子往觀之曰麟也)¶
(胡為來哉胡為來哉反袂拭面涕泣沾襟叔孫聞之然/後取之子貢問曰夫子何泣爾孔子曰麟之至為明王)¶
(也出非其時而見害吾是以傷焉鮑照舞鶴賦忽星離/而雲罷李善注星離分散也楚辭九思心結縎兮折摧)¶
(博雅結縎不解也江淹詩白露滋金瑟清風蕩玉琴晉/書三台六星兩兩而居起文昌列抵太微三公之位也)¶
(在人曰三公在天曰三台老子天網恢恢踈而不漏說/文恢大也台星再朗謂崔相之明察能照見幽微天網)¶
(重恢冀其赦已之罪丘遲與陳伯之書主上屈法申恩/吞舟是漏陳琳為袁紹檄豫州文收羅英雄棄瑕取用)¶
(史記公冶長齊人字子長孔子曰長可妻也雖在縲絏/之中非其罪也以其子妻之抱朴子是責三光不照覆)¶
<pb:KR4c0014_WYG_024-25a>¶
(盆之内也三國志起烟於寒灰之上生華於已枯之木/  鯨音琴磓音堆煨音近威縶音執咍呼來切海平聲)¶
(恢音魁/瑕音遐)¶
　　萬憤詞投魏郎中¶
海水渤(當作/浡)潏人羅鯨鯢蓊胡沙而四塞始滔天於燕¶
齊何六龍之浩蕩遷白日於秦西九土星分嗷嗷悽悽¶
(蕭本作栖栖下/韻重出恐誤)南冠君子呼天而啼戀髙堂而掩泣淚¶
血地而成泥獄户(霏玉本/作時當)春而不草獨幽怨而沈迷兄¶
九江兮弟三峽悲羽化之難齊穆陵關北愁愛子豫章¶
<pb:KR4c0014_WYG_024-25b>¶
天南隔老妻一門骨肉散百草遇難不復相提攜樹榛¶
拔桂囚鸞寵雞舜昔授禹伯成耕犂徳自此衰吾將安¶
栖好我者恤我不好我者何忍臨危而相擠子胥鴟夷¶
彭越醢醯自古豪烈胡為此繄蒼蒼之天髙乎視低如¶
其聽卑脫我牢狴儻辨美玉君收白珪(木華海賦天綱/浡潏李善注浡)¶
(潏沸湧貌桓子新論曰夏禹之時洪水浡潏鯨鯢以喻/不靖之人詳八巻注此以指祿山作亂也李善文選注)¶
(蓊聚也書堯典浩浩滔天禄山自范陽起逆遂據燕地/燕與齊接壤故兼言之曰始滔天於燕齊也淮南子注)¶
(言日乗車駕以六龍詳三巻注以喻明皇幸蜀也蜀在/秦之西故曰秦西國語能平九土韋昭曰九土九州之)¶
<pb:KR4c0014_WYG_024-26a>¶
(土也淮南子何謂九州東南神州曰農土正南次州曰/沃土西南戎州曰滔土正西弇州曰并土正中冀州曰)¶
(白土西北台州曰肥土正北濟州曰成土東北薄州曰/隠土正東陽州曰伸土左思蜀都賦九土星分萬國錯)¶
(峙左傳晉侯觀於軍府見鍾儀問之曰南冠而縶者誰/也有司對曰鄭人所獻楚囚也使稅之召而弔之再拜)¶
(稽首問其族對曰伶人也使與之琴操南音公語范文/子文子曰楚囚君子也蕭士贇曰髙堂喻朝廷也𤦺按)¶
(世之稱父母多曰髙堂太白詩中絶無思親之句疑其/遷化乆矣考漢書賈誼傳曰人主之尊譬如堂羣臣如)¶
(陛衆庶如地故陛九級上亷逺地則堂髙陛亡級亷近/地則堂卑髙者難攀卑者易陵理勢然也蕭氏以髙堂)¶
(為喻朝廷其說近是梁書抱痛圜門含憤獄户劉公幹/詩沈迷簿領書回回自昏亂文獻通考九江在江州之)¶
(西北詳十四巻注四川通志巫峽在巫山縣東三十里/與西陵峽歸峽並稱三峽上自夔州下至歸州夷陵州)¶
<pb:KR4c0014_WYG_024-26b>¶
(凡七百里中皆三峽之地羽化如仙人之化生羽翼盖/謂弟兄天各一方欲如飛仙之輕舉逺逝而相聚㑹不)¶
(能得也唐書地理志沂州沂水縣北有穆陵闗山東通/志穆陵闗在沂水縣北一百二十里古齊闗也一統志)¶
(穆陵闗在青州大峴山上左傳齊桓公曰賜我先君履/南至於穆陵即此又元和郡縣志穆陵闗在黄州麻城)¶
(縣西八十八里在穆陵山上是穆陵闗有二處而太白/所稱者則齊地之穆陵關也盖是時伯禽尚在東魯未)¶
(歸耳豫章郡名唐時屬江南西道又謂之洪州在潯陽/郡之南疑太白卧廬山時家室寓此流夜郎寄内詩曰)¶
(南來不得豫章書可見後漢書公卿所舉率黨其私所/謂放鴟鴞而囚鸞鳳荘子堯治天下伯成子髙立為諸)¶
(侯堯授舜舜授禹伯成子髙辭為諸侯而耕禹徃見之/則耕在野禹趨就下風立而問焉曰昔堯治天下吾子)¶
(立為諸侯堯授舜舜授予吾子辭為諸侯而耕敢問其/故何也子髙曰昔堯治天下不賞而民勸不罰而民畏)¶
<pb:KR4c0014_WYG_024-27a>¶
(今子賞罰而民日不仁徳自此衰刑自此立後世之亂/自此始矣夫子闔行耶無落吾事俋俋乎耕而不顧說)¶
(苑吴王賜子胥屬鏤之劍曰子以此死子胥乃自刺殺/吴王取子胥尸盛以鴟夷浮之江中漢書比干剖心子)¶
(胥鴟夷應劭曰吴王取馬革為鴟夷盛子胥而沈之江/鴟夷榼形顔師古曰鴟夷即今之盛酒鴟夷幐髙誘吕)¶
(覽注革囊之大者為鴟夷史記索隠韋昭云以皮作鴟/鳥形名曰鴟夷鴟夷皮榼也服䖍云用馬革作囊以裹)¶
(尸投之於江史記漢誅梁王彭越醢之盛其醢徧賜諸/侯廣韻繄辭也韻㑹繄語助也荘子天之蒼蒼其正色)¶
(耶吕氏春秋天之處髙而聽卑初學記狴牢者亦獄别/名家語孔子為魯司冦有父子訟者夫子同狴執之王)¶
(肅註狴獄牢也詩小雅白圭之玷尚可磨也少琦按太/白集中稱其兄者五人新平長史粲也襄陽  府皓也)¶
(虞城宰錫也中都明府某也徐王延年也稱其弟者十/七人金城尉叔卿也臨洺令皓也舍人臺卿也南平太)¶
<pb:KR4c0014_WYG_024-27b>¶
(守之遥也宣州長史昭也單父主簿凝也鄱陽司馬延陵/昌岠也溧陽尉濟也京兆參軍令問也不言職位者)¶
(也冽也幼成也况也襄也綰也錞也浮屠談皓也大抵/皆從兄弟也此詩所云兄九江兮弟三峽與下文愛子)¶
(老妻並言似指其親兄弟而言上有兄下有弟則太白/乃其仲歟然兄弟之名則無可據姑表出之以俟淹博)¶
(者之詳考箆潏音聿繄音近衣狴/邊逑切音  又音批珪與圭同)¶
　　荆州賊亂(蕭本/作平)臨洞庭言懐作(通鑑乾元二年八/月襄州將康楚元)¶
　　(張嘉延據州作亂刺史王政奔荆州楚元自稱南/楚霸王九月張嘉延襲破荆州荆南節度使杜鴻)¶
　　(漸棄城走灃朗郢峽歸等州官吏聞之爭潛竄山/谷十一月康楚元等衆至萬餘人商州刺史充荆)¶
　　(襄等道租庸使韋倫發兵討之駐於鄧之境招諭/降者厚撫之伺其稍怠進軍擊之生擒楚元其衆)¶
<pb:KR4c0014_WYG_024-28a>¶
　　(遂潰得其所掠租庸/二百萬緡荆襄皆平)¶
修蛇横洞庭吞象臨江島積骨成巴陵遺言聞楚老水¶
窮三苗國地窄三湘道嵗晏天崢嶸時危人枯槁思歸¶
阻喪亂去國傷懐抱郢路方丘墟章華亦傾倒風悲猿¶
嘯苦木落鴻飛早日隠西赤沙月明東城草闗河望已¶
絶氛霧行當掃長呌天可聞吾將問蒼昊(淮南子堯乃使/羿斷修蛇於洞)¶
(庭髙誘注修蛇大蛇吞象三年而出其骨之類元和郡/縣志昔羿屠巴蛇於洞庭其骨若陵故曰巴陵孔安國)¶
(尚書傳三苗之國在洞庭右彭蠡在荒服之例去京師/二千五百里通典岳州古蒼梧之野亦三苗國之地青)¶
<pb:KR4c0014_WYG_024-28b>¶
(草洞庭湖在焉二湖相連青草在南洞庭在北注云凡/今長沙衡陽諸郡皆古三苗之地三湘詳一巻悲清秋)¶
(賦注楚辭嵗既晏兮孰華予王逸注晏晚也鮑照舞鶴/賦嵗崢嶸而愁暮李善注廣雅曰崢嶸髙貌嵗之將盡)¶
(猶物之髙也通典江陵郡今之荆州春秋以來楚國之/都謂之郢都西通巫巴東接雲夢亦一都㑹也楚辭惟)¶
(郢路之遼逺左思魏都賦臨淄牢落鄢郢丘墟吕延濟/注丘墟謂居人少也方輿勝覽江陵府有章華臺晋杜)¶
(預云在今南郡華容城中華容即今監利水經注洞庭/湖水廣圓五百餘里日月若出没於其中方輿勝覽洞)¶
(庭湖在巴陵縣西西吞赤沙南連青草横亘七八百里/岳陽風土記赤沙湖在華容縣南夏秋水泛與洞庭洪)¶
(通杜甫道林岳麓詩所謂殿角插入赤沙湖也一統志/赤沙湖在洞庭湖西夏秋水泛與洞庭為一涸時惟見)¶
(赤沙舊記云洞庭南連青草西亘赤沙七八百里又謂/之三湖初學記盛𢎞之荆州記云巴陵南有青草湖周)¶
<pb:KR4c0014_WYG_024-29a>¶
(迴數百里湖南有青草山因以為名一統志青草湖一/名巴丘湖北連洞庭南接瀟湘東納泪羅之水每夏秋)¶
(水泛與洞庭為一水涸則此湖先乾青草生焉琦按城/草恐是青草之訛然青草在南而詩云東青草則又未)¶
(敢定也江淹詩皇晋遘陽九天下横氛霧張銑注氛霧/喻亂賊也王延夀魯靈光殿賦承蒼昊之純殷張載注)¶
(蒼昊皆天之稱也春/為蒼天夏為昊天)¶
　　覽鏡書懐¶
得道無古今失道還衰老自笑鏡中人白髮如霜草捫¶
心空歎息問影何枯槁桃李竟何言終成南山皓(史記/桃李)¶
(不言下自成蹊南山/四皓見二十二巻注)¶
<pb:KR4c0014_WYG_024-29b>¶
　　田園言懐¶
賈誼三年謫班超萬里侯何如牽白犢飲水對清流(漢/書)¶
(賈誼為長沙傅三年有鵩飛入誼舍止於坐隅誼既以/謫居長沙長沙卑濕誼自傷悼以為夀不得長乃為賦)¶
(以自廣後漢書班超行詣相者曰祭酒布衣諸生耳而/當封侯萬里之外超問其状相者指曰生燕頷虎頭飛)¶
(而食肉此萬里侯相也後使西域西域五十餘國悉皆/納質内屬封超為定逺侯淮南子宋人好善者家無故)¶
(黑牛生白犢髙士傳許由堯召為九州長由不欲聞之/洗耳於潁濵時其友巢父牽犢欲飲之見由洗耳問其)¶
(故對曰堯欲召我為九州長惡聞其聲是故洗耳巢父/曰子若處髙岸深谷人道不通誰能見子子故浮游欲)¶
(聞求其名譽汚吾犢口牽犢上流飲之詩意謂仕宦而/不得志如賈誼一流得志如班超一流皆羈旅異方不)¶
<pb:KR4c0014_WYG_024-30a>¶
(如巢許隠居獨樂安歩田/園之為善也其㫖深矣)¶
　　江南春懐¶
青春㡬何時黄鳥鳴不歇天涯失鄉(一作/歸)路江外老華¶
髮心飛秦塞雲影滯楚闗月身世殊爛漫田園乆蕪没¶
嵗晏何所從長歌謝金闕(埤雅黄鳥亦名黎黄其色黎/黑而黄也鳴則蠶生韓子曰)¶
(以鳥鳴春若黄鳥之類其善鳴者也隂陽運作推移時/至氣動不得不爾故先王以候節令華髮見九巻注嵗)¶
(晏見本巻注楚辭章句謝去也金闕猶/金門長歌謝金闕見不復有仕進之意)¶
　　聽蜀僧濬彈琴¶
<pb:KR4c0014_WYG_024-30b>¶
蜀僧抱緑綺西下峨眉峯為我一揮手如聽萬壑松客¶
心洗流水遺響入霜鐘不覺碧山暮秋雲暗㡬重(緑綺/司馬)¶
(相如之琴也見二十巻注唐書地理志嘉州羅目縣有/峨眉山嵇康琴賦伯牙揮手李善注揮動也流水見十)¶
(六巻注山海經豐山有九鐘焉是知/霜鳴郭璞注霜降則鐘鳴故言知也)¶
　　魯東門觀刈蒲(埤雅蒲水草也似莞而𥚹有脊/生於水涯柔滑而温可以為席)¶
魯國寒事早初霜刈渚蒲揮鎌若轉月拂水生連珠此¶
草最可珍何必貴龍鬚織作玉牀席欣承清夜娱羅衣¶
能再拂不畏素塵蕪(陸倕詩江闗寒事早夜露傷秋草/梁簡文帝詩渚蒲變新節方言刈)¶
<pb:KR4c0014_WYG_024-31a>¶
(鉤自闗而西或謂之鉤或謂之䥥顔師古急就篇注鉤/即鎌也形曲如鉤因以名云蜀本草龍芻叢生莖如綖)¶
(所在有之俗名龍鬚草可為席謝朓咏席/詩但願羅衣拂無使素塵彌  鎌音亷)¶
　　詠鄰女東窗海石榴(太平廣記新羅多海紅并海/石榴唐賛皇李徳裕言花名)¶
　　(中帶海者悉/從海東來)¶
魯女東窗下海榴世所稀珊瑚映緑水未足比光輝清¶
香隨風發落日好鳥歸願為東南枝低舉拂羅衣無由¶
一(蕭本/作共)攀折引領望金扉(潘岳安石榴賦似長離之棲/鄧林若珊瑚之映綠水古詩)¶
(清商隨風發潘岳詩引領望京室王延夀魯/靈光殿賦排金扉而北入張銑注扉門扉也)¶
<pb:KR4c0014_WYG_024-31b>¶
　　南軒松¶
南軒有孤松柯葉自綿羃清風無閒時蕭灑終日夕隂¶
生古苔綠色染秋烟碧何當凌雲霄直上數千尺(綿羃/枝葉)¶
(稠宻而相覆之/意  羃音宻)¶
　　詠山樽二首(前一首一作詠柳/少府山癭木樽)¶
蟠木不彫飾且將斤斧(繆本作/斧斤)疎樽成山岳勢材是棟¶
梁餘外與金罍並中涵玉醴虚慙君垂拂拭遂忝玳筵¶
居(漢書蟠木根柢輪囷離竒顔師古注蟠木屈曲之木/也金罍酒器見七巻注張衡思𤣥賦噏青岑之玉醴)¶
<pb:KR4c0014_WYG_024-32a>¶
(兮吕向注玉醴玉泉也嵇康琴賦玉醴湧其前吕延濟/注玉醴玉漿也味如酒此詩之意則以玉醴為酒也江)¶
(總詩玳筵/歡趣宻)¶
　　其二¶
擁腫寒山木嵌空成酒樽悔無江海量偃蹇在君門(荘/子)¶
(吾有大樹人謂之樗其大本擁腫而不中繩墨甘泉賦/嵌巖巖其龍鱗顔師古注嵌開張貌  嵌丘銜切音近)¶
(龕/)¶
　　初出金門尋王侍御不遇咏壁上鸚鵡(一作勅放/歸山留别)¶
　　(陸侍御不/遇詠鸚鵡)¶
<pb:KR4c0014_WYG_024-32b>¶
落羽辭金殿孤鳴託(蕭本/作吒)繡衣能言終見棄還向隴西(繆/本)¶
(作/山)飛(御史繡衣見十一巻注張華禽/經注鸚鵡出隴西能言鳥也)¶
　　紫藤樹(筆談黄環即今之朱藤也葉如槐其花穗/懸紫色如葛花可作菜食火不熟亦有小)¶
　　(毒京師人家園圃中作大架種之謂之紫藤花者/是也實如皁莢蜀都賦所謂青珠黄環者黄環即)¶
　　(此藤之根古今皆/種以為庭檻之飾)¶
紫藤挂雲木花蔓宜陽春宻葉隠歌鳥香風留(蕭本/作流)¶
美人¶
　　觀放白鷹二首¶
<pb:KR4c0014_WYG_024-33a>¶
八月邊風髙胡鷹白錦毛孤飛一片雪百里見秋毫¶
　　其二¶
寒冬十二月蒼鷹八九毛寄言燕雀莫相啅自有雲霄¶
萬里髙(蘇武詩寒冬十二月晨起距嚴霜鷹一嵗色黄/二嵗色變次赤三嵗而色始蒼矣故謂之蒼鷹)¶
(八九毛者是始獲之鷹剪其勁翮令不能逺舉颺去啅/衆口貌太白借用作嘲誚意  此詩河嶽英靈集以為)¶
(髙適之作題云見薛大臂鷹/作適集亦載此詩  啅音捉)¶
　　觀博平王志安少府山水粉圗(唐河北道博州博/平郡有博平縣)¶
粉壁為空天丹青状江海游雲不知歸日見白鷗在博¶
<pb:KR4c0014_WYG_024-33b>¶
平真人王志安沈吟至此願挂冠松溪石磴(繆本/作嶝)帶秋¶
色愁客思歸坐(繆本/作生)曉寒(南史蕭眎素為諸暨令到縣/十餘日挂衣冠於縣門而去)¶
(釋常談休官謂之挂冠西漢馮萌見王莽簒逆乃曰不/去禍將及身遂觧冠挂於城東門而去韻㑹磴登渉之)¶
(道也嶝磴音鐙/或作  音義同)¶
　　題雍丘崔明府丹竈(唐河南道汴州陳/留郡有雍丘縣)¶
美人為政本忘機服藥求仙事不違葉縣已泥丹竈畢¶
瀛洲當伴赤松歸先師有訣神將助大聖無心火自飛¶
九轉但能生羽翼雙鳬忽去定何依(瀛洲海中仙山見/十五巻注赤松子)¶
<pb:KR4c0014_WYG_024-34a>¶
(古仙人見二巻注抱朴子古之道士合作神藥必入名/山山神必助之為福藥必成又云一轉之丹服之三年)¶
(得仙二轉之丹服之二年得仙三轉之丹服之一年得/仙四轉之丹服之半年得仙五轉之丹服之百日得仙)¶
(六轉之丹服之四十日得仙七轉之丹服之二十日得/仙八轉之丹服之十日得仙九轉之丹服之三日得仙)¶
(魏文帝詩服藥四五日身輕生羽翼風俗通俗說孝明/帝時尚書郎河東王喬遷為葉令喬有神術每月朔嘗)¶
(詣臺朝帝怪其來數而無車騎宻令太史候望言其臨/至時常有雙鳬從南飛來因伏伺見鳬舉羅但得一雙)¶
(舄耳使尚方識視四年/中所賜尚書官屬履也)¶
　　觀元丹丘坐巫山屏風¶
昔遊三峽見巫山見畫巫山宛相似疑是天邊十二峯¶
<pb:KR4c0014_WYG_024-34b>¶
飛入君家綵屏裏寒松蕭颯如有聲陽臺微茫如有情¶
錦衾瑶席何寂寂楚王神女徒盈盈髙咫尺如千里翠¶
屏丹崖粲如綺蒼蒼逺樹圍荆門厯厯行舟泛巴水水¶
石潺湲萬壑分烟光草色俱氳氛溪花笑日何年發江¶
客聽猿㡬嵗聞使人對之心緬邈疑入髙(蕭本作/嵩誤)丘夢¶
綵雲(太平寰宇記巫山縣有巫山盛𢎞之荆州記云沿/峽二十里有新崩灘至巫峽因山而名也首尾一)¶
(百六十里舊云自三峽取蜀數千里恒是一山此盖好/大之言也惟三峽七百里兩岸連山畧無缺處重巖疊)¶
(嶂隠天蔽日自非亭午夜分不見日月所謂髙山尋雲/怒湍流水絶非人境神女廟在峽之岸四川省志巫山)¶
<pb:KR4c0014_WYG_024-35a>¶
(在䕫州巫山縣東三十里形如巫字有峯十二曰望霞/翠屏朝雲松巒集仙聚鶴淨壇上昇起雲棲鳯登龍望)¶
(聖也此十二峯者不聚一面乃江繞此山周遭有十二/峯繪者不得不彚為一圖耳陽臺山在巫山縣治西北)¶
(髙丘山亦在其間髙唐賦載巫山神女與楚王夢遇自/言妾在巫山之陽髙丘之岨旦為朝雲暮為行雨朝朝)¶
(暮暮陽臺之下是也後人立神女廟於山下今謂妙用/真人祠楚辭瑤席兮玉瑱王逸注瑶玉為席湯惠休詩)¶
(錦衾瑶席為誰芳南史蕭賁善畫於扇上圖山水咫尺/之内便覺萬里為遥荆門在巫山之下流巴水在巫山)¶
(之上流一統志荆門山在湖廣荆州宜都縣西北五十/里大江南與虎牙相對水經注巴水出晋昌郡宣漢縣)¶
(巴嶺山西南流厯巴中經巴城故城南李嚴所築大城/北西南入江四川通志巴江在重慶府巴縣東北閬水)¶
(與白水合流曲折三回如巴字因名巴江琦謂詩中所/云巴水似指巴地所經之水而言不專謂曲折三回之)¶
<pb:KR4c0014_WYG_024-35b>¶
(巴江也廣韻潺湲水流貌氛氲祥氣也謝/靈運詩緬邈區中縁張詵注緬邈髣髴也)¶
　　求崔山人百丈崖瀑布圖(天台山志百丈巖在天/台縣西北二十五里崇)¶
　　(道觀西北與瓊臺相望峭險束隘四山牆立下為/龍湫翠蔓䝉絡水流聲潨然盤澗繞麓入為靈溪)¶
　　(由髙視下/凄神寒骨)¶
百丈素崖裂四山丹壁開龍潭中噴射晝夜生風雷但¶
見瀑泉落如潨雲漢來聞君寫真圖島嶼備縈迴石黛¶
刷幽草曾青澤古苔幽緘儻相傳何必向天台(韻㑹瀑/飛泉懸)¶
(水也潨水㑹也徐陵玉臺新詠序南都石黛最發雙蛾/韻㑹黛說文畫眉墨也本作黱今作黛荀子王制篇南)¶
<pb:KR4c0014_WYG_024-36a>¶
(海則有羽翮齒革曽青丹干焉楊倞注曽青銅之精可/繪畫及化黄金者出蜀山越崖又正論篇加之以丹矸)¶
(重之以曾青楊倞注曾青銅之精形如珠者其色極青/故謂之曾青謝惠連詩盈筐自予手幽緘候君開李延)¶
(濟注幽宻緘封也/  瀑音僕潨音叢)¶
　　見野草中有名(蕭本/作曰)白頭翁者(名醫别録白頭翁/處處有之近根處)¶
　　(有白茸狀似白頭老翁故以為名唐本草白頭翁/其葉似芍藥而大抽一莖莖頭一花紫色似木槿)¶
　　(花實大者如雞子白毛寸餘皆披下如纛頭正似/白頭老翁故名焉陶言近根有白茸似不識也)¶
醉入田家去行歌荒野中如何青草裏亦有白頭翁折¶
取對明鏡宛将衰鬢同微芳似相誚留(繆本/作流)恨向東風¶
<pb:KR4c0014_WYG_024-36b>¶
　　流夜郎題葵葉¶
慙君能衛足嘆我逺移根白日如分照還歸守故園(左傳/鮑荘)¶
(子之智不如葵葵猶能衛其足/杜預注葵傾葉向日以蔽其根)¶
　　瑩禪師房觀山海圖¶
真僧閉精宇滅跡含逹觀列障(繆本/作嶂)圖雲山攢峯入霄¶
漢丹崖森在目清晝疑巻幔蓬壺來軒窗瀛海入几案¶
烟濤爭噴薄島嶼相凌亂征帆飄空中瀑水灑天半崢¶
嶸若可陟想像徒盈歎杳與真心冥遂諧靜者翫如登¶
<pb:KR4c0014_WYG_024-37a>¶
赤城裏揭渉(繆本/作歩)滄洲畔即事能娱人從兹得蕭(蕭本/作消)¶
散(謝靈運詩滅跡入雲峯韻㑹障歩障也廣韻幔帷幔/也拾遺記蓬壺蓬萊也瀛海大海也見十二巻注初)¶
(學記海中山曰島海中洲曰嶼登真隠訣云赤城山下/有丹洞在三十六洞天數其山足丹韻㑹褰裳渡水由)¶
(膝以下曰掲/  嶼音序)¶
　　白鷺鷥¶
白鷺下秋水孤飛如墜霜心閒且未去獨立沙洲傍¶
　　詠槿二首(槿繆本作桂𤦺察詩辭前首是詠槿次/首乃詠桂也二本各有誤處識者定之)¶
　　(朝本草衍義木槿花如小葵淡紅色五葉成一花/  開暮斂湖南北人家多種植之以為籬障韻㑹)¶
<pb:KR4c0014_WYG_024-37b>¶
　　(槿木名爾雅櫬也其花朝生暮落一/名日及一名蕣華盖取一瞬之義)¶
園花笑芳年池草艷春色猶不如槿花嬋(繆本/作㛹)娟玉¶
階側芬榮何天促零落在瞬息豈若瓊樹枝終嵗長翕赩¶
(廣韻嬋姢好姿態貌㛹姢美貌又云舞貌江淹詩終嵗/如瓊草紅華長翕赩又曰瑶草正翕赩吕向注翕赩茂)¶
(鬱貌赩嬋音禪㛹音/近駢  音釋又音赫)¶
　　其二¶
世人種桃李多(蕭本/作皆)在金張門攀折爭㨗徑及此春風¶
暄一朝天霜下榮耀難乆存安知南山桂綠葉垂芳根¶
<pb:KR4c0014_WYG_024-38a>¶
清隂亦可託何惜樹君園(漢書盖寛饒傳上無許史之/屬下無金張之託顔師古注)¶
(許氏史氏有外屬之恩金氏張氏自託在於近狎也/離騷夫唯㨗徑以窘歩王逸注捷疾也徑邪道也)¶
　　白胡桃¶
紅羅袖裏分明見白玉盤中㸔却無疑是老僧休念誦¶
腕前推下水精珠(初學記沈懐逺南越志云海/中有火珠明月珠水精珠)¶
　　巫山枕障¶
巫山枕障畫髙丘白帝城邊樹色秋朝雲夜入無行處¶
巴水横天更不流(巫山在巫山縣白帝城在奉節縣俱/在䕫州之東髙丘在巫山之陽巴水)¶
<pb:KR4c0014_WYG_024-38b>¶
(即巫山下所經/之水俱見前注)¶
　　南奔書懐(一作自丹陽/南奔道中作)¶
遥夜何漫漫(一作/時旦)空歌白石爛甯戚未匡齊陳平終佐¶
漢攙搶掃河洛直割鴻溝半厯數方未遷雲雷屢(一作/起)¶
多難天人秉旄鉞虎竹光藩翰侍筆黄金臺傳觴青玉¶
案不因秋風起自有思歸嘆主將動讒疑王師忽離叛¶
自來白沙上(一作兵羅/滄海上)鼓噪丹陽岸賔御如浮雲從風¶
各消散舟中指可掬城上骸爭㸑草草出近闗行行昧¶
<pb:KR4c0014_WYG_024-39a>¶
前筭南奔劇星火北寇無涯畔顧乏七寳鞭留連道傍¶
(繆本/作邊)翫太白夜食昴長虹日中貫秦趙興天兵茫茫九¶
州亂感遇(一作/結)明主恩頗髙祖逖言過江誓流水志在¶
清中原拔劍擊前柱悲歌難重論(孟子疏三齊記云齊/桓公夜出迎客甯戚)¶
(疾擊其牛角髙歌曰南山粲白石爛生不遭堯與舜禪/短布單衣適至骭從昏飯牛薄夜半長夜漫漫何時旦)¶
(桓公乃召與語恱之遂以為大夫楚辭靚杪秋之遥夜/遥夜長夜也史記陳平曰臣事魏王魏王不能用臣說)¶
(故去事項王項王不能信人其所任愛非諸項即妻之/昆弟雖有竒士不能用平乃去楚聞漢王之能用人故)¶
(歸大王爾雅彗星為欃槍曹植武帝誄欃槍北掃舉不/浹辰史記項羽乃與漢王約中分天下割鴻溝而西者)¶
<pb:KR4c0014_WYG_024-39b>¶
(為漢鴻溝而東者為楚書大禹謨天之厯數在汝躬孔/安國傳厯數謂天道也正義云厯數謂天厯運之數帝)¶
(王易姓而興故言厯數為天道雲雷用周易屯卦義其/卦以震遇坎故取象雲雷其義以乾坤始交而遇險難)¶
(故名屯屯難也魏畧邯鄲淳詣臨淄侯植歸對其所知/嘆植之才以為天人周書王左杖黄鉞右秉白旄以麾)¶
(虎竹銅虎符竹使符也見五巻塞下曲注詩大雅价人/維藩大宗維翰黄金臺見二巻注青玉案見十三巻注)¶
(張翰為齊王冏東曹掾因秋風起思吴中菰菜蓴羮鱸/魚膾遂命駕而歸見三巻注文獻通考真州本唐揚州)¶
(揚子縣之白沙鎮胡三省通鑑注今真州治所唐之白/沙鎮也時屬廣陵郡揚州府志白沙洲在儀真縣城外)¶
(濵江地多白沙故名按南史南齊於白沙置一軍即此/左傳越子為左右句卒使夜或左或右鼓譟而進按唐)¶
(書地理志江南東道潤州又謂之丹陽郡領丹徒丹陽/金壇延陵四縣鮑照詩賔御紛颯沓左傳楚疾進師車)¶
<pb:KR4c0014_WYG_024-40a>¶
(馳卒奔乗晋軍桓子不知所為鼓於軍中曰先濟者有/賞中軍下軍爭舟舟中之指可掬也又左傳華元夜入)¶
(楚師登子反之牀起之曰寡君使元以病告曰敝邑易/子而食析骸以㸑杜預注㸑炊也魏書陸真傳東平王)¶
(道符反於長安殺雍州刺史魚元明闗中草草洛陽伽/藍記洛中草草猶不自安左傳蘧伯玉遂行從近闗出)¶
(謝惠連詩倚伏昧前筭晋書明帝紀王敦將舉兵内向/帝宻知之乃乗巴滇駿馬微行至于湖隂察敦營壘而)¶
(出有軍士疑帝非常人又敦方晝寢夢日環其城驚起/曰此必黄鬚鮮卑奴來也於是使五騎物色追帝帝亦)¶
(馳去馬有遺糞輙以水灌之見逆旅賣食嫗以七寳鞭/與之曰後有騎來可以此示也俄而追者至問嫗嫗曰)¶
(去巳逺矣因以鞭示之五騎傳玩稽留遂乆又見馬糞/冷以為信逺而止不追漢書荆軻慕燕丹之義白虹貫)¶
(日太子畏之衛先生為秦畫長平之事太白食昴昭王/疑之應劭曰燕太子丹質於秦始皇遇之無禮丹亡去)¶
<pb:KR4c0014_WYG_024-40b>¶
(厚養荆軻令西刺秦王精誠感天白虹為之貫日也蘇/林曰白起為秦伐趙破長平軍欲遂滅趙遣衛先生說)¶
(昭王益兵糧為應侯所害事用不成其精誠上達於天/故太白為之食昴昴趙分也將有兵故太白食昴食者)¶
(干厯之也晋書祖逖為奮威將軍豫州刺史渡江中流/擊楫而誓曰祖逖不能清中原而復濟者有如大江詞)¶
(色壮烈衆皆慨嘆江淹恨賦拔劍擊柱弔影慙魂之琦/按此篇首引甯戚陳平盖以自况思得見用於世  意)¶
(攙搶掃河洛直割鴻溝半謂禄山反逆覆陷兩京河北/河南半為割據天人謂永王璘至徳元載七月上皇制)¶
(以永王璘充山南東路嶺南黔中江南西路四道節度/使江陵大都督出鎮江陵所謂天人秉旄鉞虎竹光籓)¶
(翰也侍筆黄金臺傳觴青玉案不因秋風起自有思歸/歎謂在永王軍中雖䝉禮遇而早動思歸之志當是察)¶
(其已有逆謀不可安處矣太白之於永王璘與張翰之/於齊王冏事畧相類故引以為喻惜乎其不能如翰之)¶
<pb:KR4c0014_WYG_024-41a>¶
(勇決潔身早去致遭汚累也璘以季廣琛渾惟明馮季/康為將及淮南採訪使李成式與河北招討判官李銑)¶
(合兵討璘季廣琛召諸将謂曰吾屬從王至此天命未/集人謀已墮不如及兵鋒未交早圖去就死於鋒鏑永)¶
(為逆臣矣諸将皆然之於是季廣琛以麾下奔廣陵渾/惟明奔江寧馮季康奔白沙所謂主將動讒疑王師忽)¶
(離畔也自來白沙上鼓譟丹陽岸賔御如浮雲從風各/消散言軍中擾亂賔幕奔逃之状璘與成式將趙侃戰)¶
(新豐而敗非水戰也璘至鄱陽郡司馬陶備閉城拒之/璘怒命焚其城非乆攻也其曰舟中指可掬城上骸爭)¶
(㸑甚言其撓敗之形有若此耳草草出近闗行行昧前/筭南奔劇星火北冦無涯畔顧乏七寳鞭留連道傍翫)¶
(自言奔走匆遽之状太白夜食昴長虹日中貫喻已為/國之精誠可以上干天象秦趙興天兵茫茫九州亂感)¶
(遇明主恩頗髙祖逖言過江誓流水志在清中原明已/之所以從璘者實因天下亂離四方雲擾欲得一試其)¶
<pb:KR4c0014_WYG_024-41b>¶
(用以擴清中原如祖逖耳非敢有逆志也拔劍擊前柱/悲歌難重論自傷其志之不能遂而反有從王為亂之)¶
(名身敗名裂更向何人一為申論拔劍擊柱慷慨悲歌/出處之難太白盖自嗟其不幸矣蕭士贇曰此篇用事)¶
(偏枯句意倒雜决非太白之作果真灼見其為非太白/之詩耶抑為太白諱而故為此言耳  攙初銜切插平)¶
(聲搶音撑/與欃槍同)¶
　¶
　¶
　¶
　李太白集注巻二十四¶
