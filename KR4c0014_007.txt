# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:08.869063
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷七
<pb:KR4c0014_WYG_007-1a>¶
欽定四庫全書¶
　李太白集注巻七¶
　　　　　　　　　　　　錢塘　王𤦺　撰¶
　古近體詩共二十八首¶
　　襄陽歌¶
落日欲沒峴山西倒著接䍦(一作行/客辭歸)花下迷襄陽小兒¶
齊拍手攔街爭唱白銅鞮旁人借問笑何事笑殺山公¶
(蕭本/作翁)醉似泥(峴山接䍦白銅鞮山公醉俱見五巻襄陽/曲註漢官儀一日不齋醉如泥  峴胡典)¶
<pb:KR4c0014_WYG_007-1b>¶
(切賢上聲/鞮音題)鸕鷀杓鸚鵡杯百年三萬六千日一日須傾¶
三百杯遙看漢水鴨頭綠(繆本/作淥)恰似葡萄初醱醅此江¶
若變作春酒壘麴便築糟丘臺千金駿馬換小(繆本/作少)妾¶
笑(繆本/作醉)坐雕鞍歌落梅車旁側挂一壺酒鳳笙龍管行¶
相催咸陽市中嘆黄犬何如月下傾金罍(楊齊賢曰鸕/鷀水鳥其頸)¶
(長刻杓爲之形太平廣記鸚鵡螺旋尖處屈而朱如鸚/鵡觜故以爲名殻上靑綠斑大者可受二升殻内光瑩)¶
(如雲母裝爲酒盃竒而可玩薛道衡詩同傾鸚鵡杯瑯/嬛記金母召羣仙宴於赤水坐有碧玉鸚鵡杯白玉鸕)¶
(鷀杓杯乾則杓自挹欲飲則杯自舉故太白詩云鸕鷀/杓鸚鵡杯非指廣南海螺杯也謝氏詩源亦載此事說)¶
<pb:KR4c0014_WYG_007-2a>¶
(頗新僻然他書未有言及者恐是因太白詩語而偽造/此事未可知也鄭康成一飲三百杯見三巻註顔師古)¶
(急就篇註春草雞翹鳬翁皆謂染采而色似之若今染/家言鴨頭綠翠毛碧云博物志西域有蒲萄酒積年不)¶
(敗彼俗云可十年飲之醉彌日乃解演繁露錢希白南/部新書曰太宗破高昌收馬乳蒲萄種於苑中并得酒)¶
(法仍自損益之造酒綠色長安始識其味太白命蒲萄/之酒以爲綠者葢本此也庾信春賦石橊聊泛蔔萄醱)¶
(醅廣韻醱醅酘酒也醅酒未漉也韻㑹酘謂之醱又云/酘重釀酒也然則醱醅者其重釀之酒而未漉者歟詩)¶
(國風爲此春酒論衡紂沉湎於酒以糟爲丘以酒爲池/韓詩外傳桀爲酒池可以運舟糟丘足以望十里獨異)¶
(志後魏曹彰性倜儻偶逢駿馬愛之其主所惜也彰曰/予有美妾可換惟君所選馬主因指一妓彰遂換之風)¶
(俗通謹案世本隨作笙長四寸十三簧像鳳之身正月/之音也咸陽市中嘆黄犬李斯事詳擬恨賦註詩國風)¶
<pb:KR4c0014_WYG_007-2b>¶
(我姑酌彼金罍孔頴達正義罍制韓詩說金罍大夫器/也天子以玉諸侯大夫皆以金士以梓毛詩說金罍酒)¶
(器也諸臣之所酬人君以黄金飾尊大一碩金飾龜目/葢刻爲雲雷之象  鷀音慈醱音撥醅音坏罍音雷)¶
君不見晉朝羊公一片石(繆本作一/片古碑材)龜頭剝落生莓苔¶
淚亦不能爲之墮心亦不能爲之哀(繆本於哀字下多/誰能憂彼身後事)¶
(金鳬銀鴨葬/死灰二句)淸風朗月不用一錢買玉山自倒非人推¶
舒州杓力士鐺(一作黄金/爵白玉瓶)李白(一作/酒仙)與爾同死生襄王¶
雲雨今安在江水東流猿夜聲(世說註晉諸公贊曰羊/祜在南夏呉人悅服稱)¶
(曰羊公莫敢名者晉書羊祜樂山水每風景必造峴山/置酒言咏終日不倦卒時年五十八襄陽百姓於峴山)¶
<pb:KR4c0014_WYG_007-3a>¶
(祜平生遊憇之所建碑立廟歲時享祭焉望其碑者莫/不流涕杜預因名爲墮淚碑朝野僉載温子昇作韓陵)¶
(山寺碑庾信見而寫其本南人問信曰北方文字何如/信曰惟有韓陵山一片石堪共語韻㑹莓苔也世說嵇)¶
(叔夜之爲人也巖巖若孤松之獨立其醉也傀俄若玉/山之將崩新唐書地理志舒州同安郡𨽻淮南道土貢)¶
(酒器鐡器又韋堅傳有豫章力士甆飲器茗鐺釜楚襄/王與宋玉遊於雲夢之臺望高唐之觀其上獨有雲氣)¶
(王以問玉玉對以巫山神女旦爲朝雲暮爲/行雨事詳見一二巻註  莓音梅鐺音撑)¶
　　南都行(文選有張衡南都賦李善註摯虞曰南陽/郡治宛在京之南故曰南都按南陽是光)¶
　　(武舊里卽位之後建都洛陽/以南陽爲别都謂之南都)¶
南都信佳麗武闕横西關白水真人居萬商羅鄽闤高¶
<pb:KR4c0014_WYG_007-3b>¶
樓對紫陌甲第連靑山此地多英豪邈然不可攀陶朱¶
與五羖名播天壤間麗華秀玉色漢女嬌朱顔淸歌遏¶
流雲艶舞有餘閒遨遊盛宛洛冠葢隨風還走馬紅陽¶
城呼鷹白河灣誰識臥龍客長吟愁鬢斑(張衡南都賦/爾其地勢則)¶
(武闕關其西桐栢揭其東李善註武闕山為關而在西/𢎞農界也後漢書王莽簒位忌惡劉氏以錢文有金刀)¶
(故改爲貨泉或以貨泉字為白水真人宋書王莽忌惡/漢而錢文有金乃改鑄貨泉以易之旣而光武起於舂)¶
(陵之白水鄉貨泉之文為白水真人也元和郡縣志後/漢世祖宅在隨州棗陽縣東南三十里宅南三里有白)¶
(水東京賦所謂龍飛白水也漢書南陽其俗夸奢上氣/力好商賈蜀都賦市鄽所㑹萬商之淵趙岐孟子註㕓)¶
<pb:KR4c0014_WYG_007-4a>¶
(市宅也說文闤市垣也劉孝綽詩紆餘出紫陌迤邐度/靑樓漢書霍光傳賞賜甲第一區釋常談好宅謂之甲)¶
(第甲者首也史記越世家范蠡懷其重寶間行以去止/於陶以爲此天下之中交易有無之路通爲生可以致)¶
(富矣於是自謂陶朱公秦本紀晉獻公滅虞虜百里奚/以爲秦穆公夫人媵於秦百里奚亡秦走宛楚鄙人執)¶
(之繆公聞百里奚賢欲重贖之恐楚人不與乃使人謂/楚曰吾媵臣百里奚在焉請以五羖羊皮贖之楚人遂)¶
(許與之當是時百里奚年已七十餘繆公釋其囚與語/國事三日繆公大悅授之國政號曰五羖大夫史記集)¶
(解素王妙論曰范蠡南陽人史記正義百里奚南陽宛/人水經註百里奚宛人也於秦爲賢大夫所謂迷虞智)¶
(秦者也又曰宛城南三十里有一城名三公城城側有/范蠡祠蠡宛人祠卽故宅也後漢書光烈陰皇后諱麗)¶
(華南陽新野人初光武適新野聞后美心悅之後至長/安見執金吾車騎甚盛因嘆曰仕宦當作執金吾娶妻)¶
<pb:KR4c0014_WYG_007-4b>¶
(當得陰麗華更始元年遂納后於宛當成里列子薛譚/學謳於秦靑未窮靑之技自謂盡之遂辭歸秦靑勿止)¶
(餞於郊衢撫節悲歌聲振林木響遏行雲謝朓詩宛洛/佳遨遊春色滿皇州古詩驅車策駑馬游戯宛與洛李)¶
(周翰註宛南陽也洛洛陽也曹植詩輕裾隨風還漢書/地里志南陽郡有紅陽侯國張景陽七命駕紅陽之飛)¶
(燕驂唐公之驌驦一統志淯水在南陽府城東三里俗/名白河其源出自嵩縣雙雞嶺東南流經南陽新野㑹)¶
(梅溪洱灌湍水畱山黄渠栗鴉泗潦刁等河與泌水合/流南至襄陽入漢江三國志諸葛亮字孔明躬耕隴畝)¶
(好為梁父吟先主屯新野徐庻謂先主曰諸葛孔明者/臥龍也將軍豈願見之乎漢晉春秋亮家於南陽之鄧)¶
(縣在襄陽城西二十里號曰隆中出師表所謂臣/本布衣躬耕南陽是也  鄽音纒闤音環陌音麥)¶
　　江上吟(一作江/上遊)¶
<pb:KR4c0014_WYG_007-5a>¶
木蘭之枻沙棠舟玉簫金管坐兩頭美酒樽(一作/當)中置¶
千斛載妓隨波任去畱(繆本作/流非)仙人有待乗黄鶴海客¶
無心隨(一作/狎)白鷗屈平詞賦懸日月楚王臺榭空山丘¶
興酣落筆搖五岳詩成笑(繆本/作嘯)傲淩滄洲功名富貴若¶
長在漢水亦應西北流(楚辭桂櫂兮蘭枻王逸註枻船/旁板也韻㑹枻楫也一曰柂劉)¶
(逵蜀都賦註木蘭大樹也葉似長生冬夏榮常以冬花/其實如小柿甘美南人以爲梅其皮可食述異記漢成)¶
(帝與趙飛燕遊太液池以沙棠木爲舟其木出崑崙山/食其實入水不溺沈約詩金管玉柱響洞房穆天子傳)¶
(獻酒千斛郭璞山海經贊安得沙棠制爲龍舟聊以逍/遙任波去畱呉書鄭泉博學有竒志而性嗜酒其閒居)¶
<pb:KR4c0014_WYG_007-5b>¶
(毎曰願得美酒滿五百斛船以四時甘脆置兩頭反覆/沒飲之憊卽住而啖肴膳酒有斗升減隨卽益之不亦)¶
(快乎太白詩意葢出於此蕭士贇曰黄鶴樓在鄂州西/南隅黄鶴山上南齊志云仙人子安乘黄鶴過此一統)¶
(志黄鶴樓在武昌府城西黄鶴磯上世傳仙人子安乘/黄鶴過此又云費文禕登仙駕黄鶴返憩於此唐閻伯)¶
(珵作記以文禕爲信或者又引述異記謂駕鶴之賔是/荀叔偉後人誤作費文禕今按述異記荀瓌字叔偉嘗)¶
(東遊憇江夏黄鶴樓上望西南有物飄然降自霄漢俄/頃已至乃駕鶴之賔也鶴止戸側仙者就席羽衣虹裳)¶
(賔主歡對已而辭去跨鶴騰空而滅是言叔偉於此遇/駕鶴之仙非謂駕鶴之仙卽叔偉也又或以與蜀漢之)¶
(大將軍費禕字文偉者其姓字相同遂駁其旣爲降人/郭循所害何以又能登仙駕黄鶴返憩此樓夫古今同)¶
(姓名者甚多安得謂此二人卽是一人以此相難更屬/孟浪列子海上之人有好鷗鳥者每旦之海上從鷗鳥)¶
<pb:KR4c0014_WYG_007-6a>¶
(遊鷗鳥之至者百住而不止班孟堅離騷經序屈原之/文𢎞博麗雅爲辭賦宗後世莫不斟酌其英華則象其)¶
(從容自宋玉唐勒景差之徒漢興枚乗司馬相如劉向/揚雄騁極文辭好而悲之自謂不能及也劉歆荅揚雄)¶
(書是懸諸日月不刋之書也楚王臺榭若章華臺陽雲/臺之類皆楚君所嘗游憩者鄭康成禮記註闍者謂之)¶
(臺有木者謂之榭是榭乃臺上有屋者也琦按仙人一/聨謂篤志求仙未必卽能冲舉而忘機狎物自可縱適)¶
(一時屈平一聨謂畱心著作可以傳千秋不刋之文而/溺志豪華不過取一時盤遊之樂有孰得孰失之意然)¶
(上聨實承上文泛舟行樂而言下聨又照下文興酣落/筆而言也特以四古人事排列於中頓覺五色迷目令)¶
(人驟然不得其解似此章法雖出自逸才未必不少加/慘淡經營恐非斗酒百篇時所能搆耳  枻以制切音)¶
(曵榭/音謝)¶
<pb:KR4c0014_WYG_007-6b>¶
　　侍從宜春苑奉詔賦龍池桞色初靑聽新鶯百囀¶
　　歌(雍錄天寶中卽東宮置宜春北苑唐詩紀事龍/池興慶宮池也明皇潛龍之地長安志龍池在)¶
　　(躍龍門南本是平地自垂拱載初後因雨水流潦/成小池後又引龍首渠支分漑之日以滋廣至神)¶
　　(龍景雲中彌亘數頃澄澹皎㓗深至數丈嘗有雲/氣或見黄龍出其中本以坊名池俗呼五王子池)¶
　　(置宫後謂/之龍池)¶
東風已綠瀛洲草紫殿紅樓覺春好池南桞色半靑靑¶
縈烟裊娜拂綺城垂絲百尺挂雕楹上有好鳥相和鳴¶
間關早得春風情春風巻入碧雲去千門萬戸皆春聲¶
<pb:KR4c0014_WYG_007-7a>¶
是時君王在鎬京五雲垂暉耀紫淸仗出金宫隨日轉¶
天回玉輦繞花行始向蓬萊看舞鶴還過茝若(蕭本/作石)聽¶
新鶯新鶯飛繞上林苑願入簫韶雜鳳笙(謝朓詩紫殿/肅陰陰江總)¶
(詩紅樓千愁色西京賦雕楹玉磶呂延濟註雕刻也楹/柱也張駿東門行鳩鵲與鵹黄間關相和鳴史記作建)¶
(章宫度爲千門萬戸鎬京紫淸俱見三巻註又紫淸似/謂紫微淸都之所天帝之所居也五雲五色雲也宋書)¶
(雲有五色太平之應也又曰若雲非雲若烟非烟五色/紛緼謂之慶雲潘岳籍田賦天子乃御玉輦李善註玉)¶
(輦大輦也通典輦秦爲人君之乗漢因之以雕玉爲之/方徑六尺或使人挽或駕果下馬雍錄唐東内大明宫)¶
(宫南端門名丹鳳門北三殿相沓皆在山上至紫宸又/北則爲蓬萊殿殿北有池亦名蓬萊池三輔黄圖未央)¶
<pb:KR4c0014_WYG_007-7b>¶
(宫有芷若殿西都賦作茝若芷茝古字通用又三輔黄/圖漢武帝建元三年開上林苑東南至藍田宜春鼎湖)¶
(御宿昆吾旁南山而西至長楊五柞北繞黄山瀕渭水/而東周袤三百里離宫七十所皆容千乗萬騎尚書簫)¶
(韶九成鳳凰來儀孔傳曰韶舜樂名言簫見細器之備/公羊傳疏鄭註云簫韶舜所制樂宋均註樂說云簫之)¶
(言肅舜時民樂其肅敬而紹堯道故謂之簫韶或云韶/舜樂名舜樂者其秉簫乎說文笙十三簧象鳳之身也)¶
(梁簡文帝詩行潦承椒奠按/歌雜鳳笙  鎬音浩茝音止)¶
　　玉壺吟¶
烈士擊玉壺壯心惜暮年三盃拂劒舞秋月忽然高詠¶
涕泗漣(二句一作三盃拂/劍舞秋月忽高懸)鳳凰初下紫泥詔謁帝稱觴¶
<pb:KR4c0014_WYG_007-8a>¶
登御筵揄揚九重萬乗主謔浪赤墀靑瑣賢朝天數換¶
飛龍馬勅賜珊瑚白玉鞭世人不識東方朔大隱金門¶
是謫仙西施宜笑復宜嚬醜女效之徒累(繆本/作集)身君王¶
雖愛蛾眉好無奈宮中妒殺人(世說王處仲每酒後輒/咏老驥伏櫪志在千里)¶
(烈士暮年壯心不已以如意擊吐壺壺口盡缺詩國風/涕泗滂沱毛傳曰自目曰涕自鼻曰泗鳳凰詔見五巻)¶
(註太平寰宇記龍右記云武都紫水有泥其色亦紫而/粘貢之用封璽書故詔誥有紫泥之美東漢㑹要漢舊)¶
(儀曰璽皆玉螭虎紐凡六璽皆以武都紫泥封之班固/兩都賦序雍容揄揚著於後嗣李善註揄引也揚舉也)¶
(爾雅謔浪笑傲戲謔也漢書元后傳曲陽侯根驕奢僭/上赤墀靑瑣孟康註靑瑣以靑畫戸邊鏤中天子制也)¶
<pb:KR4c0014_WYG_007-8b>¶
(如淳註門楣格再重如人衣領再重裏者靑名白靑瑣/天子門制也顔師古註孟說是靑瑣者刻爲連瑣文而)¶
(以靑塗之也又梅福傳涉赤墀之塗應劭註以丹掩泥/塗殿上也李善文選註説文曰墀塗地也禮天子赤墀)¶
(也胡三省通鑑註仗内六廐飛龍廐最爲上乗馬元微/之詩自註學士初入例借飛龍馬錦繡萬花谷學士新)¶
(入院飛龍廐賜馬一匹銀閙鞍裝轡何遜詩玉羈瑪瑙/勒金絡珊瑚鞭史記東方朔行殿中郎謂之曰人皆以)¶
(先生爲狂朔曰如朔者所謂避世於朝廷間者也古之/人乃避世於深山中時坐席中酒酣據地歌曰陸沉於)¶
(俗避世金馬門宫殿中可以避世全身何必深山之中/蒿蘆之下金馬門者宦署門也門旁有銅馬故謂之金)¶
(馬門王康琚詩小隱隱林藪大隱隱朝市梁簡文帝鴛/鴦賦亦有佳麗自如神宜羞宜笑復宜嚬莊子西施病)¶
(心而嚬其里之醜人美之/亦捧心而嚬詳見二巻註)¶
<pb:KR4c0014_WYG_007-9a>¶
　　豳歌行上新平長史兄粲(輿地廣記邠州古豳國/西魏置豳州後周及隋)¶
　　(皆因之煬帝初州廢義寧二年復置豳州唐開元/十三年以字類幽改作邠焉天寳三載以爲新平)¶
　　(郡唐制州之佐職有長史一人上州者從五品上中/州者正六品下下州則不設其位在别駕之下司)¶
　　(馬之上如今/之通判是也)¶
豳谷稍稍振庭柯涇水浩浩揚湍波哀鴻酸嘶暮聲急¶
愁雲蒼慘寒氣多憶昨去家此(許本/作早)爲客荷花初紅桞¶
條碧中宵出(許本/作長)飲三百杯明朝歸揖二千石寧知流¶
寓變光輝胡霜蕭颯繞客衣寒灰寂寞憑(繆本/作竟)誰暖落¶
<pb:KR4c0014_WYG_007-9b>¶
葉飄揚何處歸吾兄行樂窮曛旭滿堂有美顔如玉趙¶
女長歌入彩雲燕姬醉舞嬌紅燭狐裘獸炭酌流霞壯¶
士悲吟寧見嗟前榮後枯相翻覆何惜餘光及棣華(太/平)¶
(寰宇記古豳地在邠州三水縣西南三十里有古豳城/在龎川水西葢古公劉之邑卽此城也國都城記豳國)¶
(者后稷之曽孫曰公劉始都焉豳谷名也與故栒邑城/相去約五十餘里漢志註云豳鄉是也何大復雍大記)¶
(豳谷在邠州東北三十里故三水縣公劉立國處陜西/通志三水廢城在邠州三水縣東五里故豳谷謝朓詩)¶
(稍稍枝早勁吕向註稍稍樹枝勁强無葉之貌陶潛歸/去來辭眄庭柯以怡顔郭璞山海經註涇水出安定朝)¶
(那縣西笄頭山東南經新平扶風至京兆高陵縣入渭/詩地理考涇水出原州百泉縣涇谷東南流至涇州臨)¶
<pb:KR4c0014_WYG_007-10a>¶
(涇保定二縣又東南流至邠州之宜祿新平永夀三縣/又東北流至京兆之醴泉高陵雲陽三縣以入渭僧寳)¶
(月詩君不見孤雁關外發酸嘶度越揚空城鄭康成一/飲三百杯見三巻註後漢書每郡置太守一人二千石)¶
(三國志起烟於寒灰之上生華於已枯之木廣韻曛日/入也又黄昏時旭日旦出貌初學記日初出日旭古詩)¶
(燕趙多佳人美者顔如玉呉均詩燕姬及趙女挾瑟夜/經過晉書羊琇性豪侈屑炭和作獸形以温酒洛下豪)¶
(貴咸競效之江總瑪瑙盌賦翠羽流霞之杯史記甘茂/之亡秦奔齊逢蘇代代爲齊使於秦甘茂曰臣得罪於)¶
(秦懼而逃遁無所容跡臣聞貧人女與富人女㑹績貧/人女曰我無以買燭而子之燭光幸有餘子可分我餘)¶
(光無損子明而得一斯便焉今臣困而君方使秦而當/路矣茂之妻子在焉願君以餘光振之詩小雅常棣之)¶
(華鄂不韡韡鄭箋曰承花者鄂不當作拊拊鄂足也鄂/足得華之光明則韡韡然盛興者喻弟以禮敬兄兄亦)¶
<pb:KR4c0014_WYG_007-10b>¶
(以榮覆弟恩義之顯亦韡韡/然  涇音京嘶音西棣音弟)¶
　　西岳雲臺歌送丹丘子(爾雅華山爲西岳在今陕/西西安府華陰縣南十里)¶
　　(高數千仞石壁層疊有如削成上有芙蓉落雁玉/女三峰又有八卦池太乙池白蓮池菖蒲池二十)¶
　　(八宿池細辛坪玉女洗頭盆老君洞仙棊臺蒼龍/嶺日月崖仙掌巖諸勝所謂雲臺者乃其東北之)¶
　　(峰也兩巘競高四面懸絶崔嵬獨秀有若臺形下/有穴昔有人入此穴出東方山而行云經黄河底)¶
　　(聞上有流/水之聲)¶
西岳崢嶸何壯哉黄河如絲天際來黄河萬里觸山動¶
盤渦轂(一作/谷)轉秦地雷榮光休氣紛五彩千年一淸聖¶
<pb:KR4c0014_WYG_007-11a>¶
人在巨靈咆哮擘兩山洪波噴流射東海(一作箭流射/東海蕭本作)¶
(噴箭射/東海)三峯却立如欲(許本/作玉)摧翠崖丹谷高掌開白帝¶
金精運元氣石作蓮花雲作臺雲臺閣道連窈冥(一作/人不)¶
(到/)中有不死丹丘生明星玉女備灑掃麻姑搔背指爪¶
輕我皇手把天地戸丹丘談天與天語九重出入生光¶
輝東求(蕭本/作來)蓬萊復西歸玉漿儻惠(蕭本/作或)故人飲騎二¶
茅龍上天飛(癸辛雜識五岳惟華岳極峻直上四十五/里遇無路處皆挽鐡絙以上有西岳廟在)¶
(山頂望黄河一衣帶水耳郭璞江賦盤渦轂轉凌濤山/頺李善註渦水旋流也張銑註盤渦言水深風壯流急)¶
<pb:KR4c0014_WYG_007-11b>¶
(相衝盤旋作深渦如轂之轉尚書中候堯卽政七十載/修壇河洛仲月辛日昧明禮備至於日稷榮光出河休)¶
(氣四塞鄭𤣥註榮光五色從河水中出休美也四塞炫/燿四方也拾遺記黄河千年一淸至聖之君以爲天瑞)¶
(西京賦綴以二華巨靈贔屓高掌逺蹠以流河曲厥跡/猶存薛綜註巨靈河神也華山對河東首陽山黄河流)¶
(於二山之間古語云此本一山當河河水過之而曲行/河之神以手擘開其上以足踏離其下中分爲二以通)¶
(河流手足之跡於今尚在遁甲開山圖曰有巨靈胡者/徧得坤元之道能造山川出江河太平寰宇記名山記)¶
(云華岳有三峯直上數千仞基廣而峰峻自下小岑疊/秀迄於嶺表有如削成今博山香爐形實象之華山記)¶
(太華山削成而四方直上至頂列爲三峯其西爲蓮花/峯峯之石窳隆不一皆如蓮葉倒垂故名是峯曰蓮花)¶
(其南曰落雁峯上多松檜故亦曰松檜峯白帝宫在其/間俯眺三秦曠莽無際黄河如一縷水繚繞岳下其東)¶
<pb:KR4c0014_WYG_007-12a>¶
(峯曰朝陽峯峯之左脇中有一峯狀甚秀異如爲東峯/所抱者曰玉女峯乃東峯之支峯也世之談三峯者數)¶
(玉女而不數朝陽非矣山之東北則爲仙人掌卽所謂/巨靈掌也巖壁黒色石膏自璺中流出凝結成痕黄白)¶
(相間逺望之見其大者五岐如指好竒者遂傳爲巨靈/劈山之掌跡掌長三十丈許五指參差中指直冠峯頂)¶
(長二十丈唐王涯作太華仙掌辯謂太華之首峯有五/崖比壑破巖而列自下逺望之偶爲掌形俗傳則曰巨)¶
(靈劈剖掌跡猶存賈氏談錄華岳掌其色丹紫正如肉/色毎太陽對照則盡見之及日暮則漸隱而不見樵者)¶
(曰仙掌者葢絶地之上羣壑聚㑹之所石色頳然望之/適類於掌耳其說皆闢巨靈掌跡之訛似矣而猶不得)¶
(其體狀明王履遊華山坐玉女峯東北巖上細察而後/得之乃曰王涯所辨似得於傳聞未甞如吾之近觀也)¶
(葢山石本黑膏出於璺從上澑下作淡黄微白色間之/黒壁中上則五岐下則片屬岐者如指屬者如掌復有)¶
<pb:KR4c0014_WYG_007-12b>¶
(細澑無數雜五岐間自遠望之細者不見惟見其大者/故五岐如指耳寧有五崖比壑破巖而列哉且膏所澑)¶
(處比比皆有豈惟此掌爲然此掌之外日月巖最多其/次則東峰西壁近於楊氏石室者其色狀與此掌漏痕)¶
(不殊但彼不類物形故不以爲異而見稱耳枕中書金/天氏爲白帝治華陰山真蒙名山記李白詩石作蓮花)¶
(雲作臺今觀山形外羅諸山如蓮瓣中間三峯特出如/蓮心其下爲雲臺峯自遠望之宛如靑色蓮花開於雲)¶
(臺之上也郭璞山海經註太華山有明星玉女持玉漿/得上服之卽成仙道險僻不通詩含神霧云神仙傳麻)¶
(姑手爪似鳥蔡經見之心中念曰背大痒時得此爪以/爬背當佳也王逺已知經心中所言卽使人牽經鞭之)¶
(曰麻姑神人也汝何忽謂其爪可爬背耶漢武帝内傳/王母命侍女法安嬰歌元靈之曲曰天地雖廓寥我把)¶
(天地戸李善文選註史記齊人爲諺曰談天衍劉向别/錄曰鄒衍之所言五德終始天地廣大書言天事故曰)¶
<pb:KR4c0014_WYG_007-13a>¶
(談天列仙傳呼子先者漢中關下卜師也老壽百餘嵗/臨去呼酒家老嫗曰急裝當與嫗共應中陵王夜有仙)¶
(人持二茅狗來至呼子先子先持一與酒家嫗得而騎/之乃龍也上華陰山常於山上太呼言子先酒家母在)¶
(此云音渦音/窩擘  劈)¶
　　元丹丘歌¶
元丹丘愛(一作/好)神仙朝飲潁川(一作/水)之淸流暮還嵩岑¶
之紫烟三十六峰常周旋長周旋躡星虹身騎飛龍耳¶
生風横河跨海與天通我知爾遊心無窮(水經潁水出/潁川陽城縣)¶
(西北少室山酈道元註山海經曰潁水出少室山地理/志曰出陽城縣陽乾山今潁水有三源岐發右水出陽)¶
<pb:KR4c0014_WYG_007-13b>¶
(乾山之潁谷其水東北流中水導源少室通阜東南流/徑負黍亭東與右水合左水出少室南溪東合潁水河)¶
(南通志嵩山居四岳之中故謂之中岳其山二峯東曰/太室西曰少室南跨登封北跨鞏邑西跨洛陽東跨宻)¶
(縣緜亘一百五十餘里少室山潁水之源出焉其山有/三十六峰曰朝岳曰望洛曰太陽曰少陽曰石城曰石)¶
(筍曰檀香曰丹砂曰鉢盂曰香爐曰連天曰紫霄曰羅/漢曰七佛曰來仙曰淸凉曰寳勝曰瑞應曰璚璧曰紫)¶
(葢曰翠華曰藥室曰紫微曰白道曰帝宇曰卓劍曰白/雲曰金牛曰明月曰凝璧曰迎霞曰玉華曰寳柱曰繋)¶
(馬曰白鹿曰靈隱星虹字出劉孝標辨命論星虹樞電/昭聖德之符然彼是用春秋元命苞大星如虹下流華)¶
(渚女節夢意感生朱宣事太白則指星宿虹/霓而言文同而義殊矣  潁音頴岑音近層)¶
　　扶風豪士歌(按唐書地理志關内道扶風郡本岐/州也至德元載更郡名曰鳳翔二載)¶
<pb:KR4c0014_WYG_007-14a>¶
　　(復名扶風郡蕭士贇曰此太白避亂東土時詩扶/風乃三輔郡意豪士亦必同時避亂於東吳而與)¶
　　(太白銜杯酒接/殷勤之歡者)¶
洛陽三月飛胡沙洛陽城中人怨嗟天津流水波赤血¶
白骨相撐如亂麻我亦東奔向吳國(一作來奔/溧溪上)浮雲四¶
塞道路賒東方日出啼早鴉城門人開掃落花梧桐楊¶
桞拂金井來醉扶風豪士家扶風豪士天下竒意氣相¶
傾山可移作人不倚將軍勢飲酒豈顧尚書期雕盤綺¶
食㑹衆客吳歌趙舞香風吹原嘗春陵六國時開心寫¶
<pb:KR4c0014_WYG_007-14b>¶
意君所知堂中各有三千士明日報恩知是誰撫長劍¶
一揚眉清水白石何離離脫吾帽向君笑飲君酒爲君¶
吟張良未逐赤松去橋邊黄石知我心(天津橋名駕洛/水上詳見二巻)¶
(註陳琳詩君獨不見長城下死人骸骨相撐拄說文撐/邪柱也史記死人如亂麻司馬相如長門賦浮雲鬱而)¶
(四塞韻㑹賒逺也詩辯坻扶風豪士歌方敘東奔忽著/東方日出二語竒宕入妙此等乃真太白獨長蕭士贇)¶
(曰言道路艱阻京國亂離而東土之太平自若也鮑照/詩握君手執杯酒意氣相傾死何有江總詩太山言應)¶
(可轉移辛延年詩昔有霍家奴姓馮名子都依倚將軍/勢調笑酒家胡漢書陳遵嗜酒每大飲賔客滿堂輙關)¶
(門取客車轄投井中雖有急終不得去甞有部刺史奏/事過遵值其方飲刺史大窮候遵沾醉時突入見遵母)¶
<pb:KR4c0014_WYG_007-15a>¶
(叩頭自白當對尚書有期㑹狀母乃令從後閣出去劉/禎𤓰賦承之以雕盤幕之以纖絺何遜詩玉盤傳綺食)¶
(論衡齊之孟嘗魏之信陵趙之平原楚之春申待客下/士招㑹四方各三千人江暉詩恐君不見信撫劍一揚)¶
(眉古艶歌行語卿且勿眄水淸石自見淸水白石何離/離卽水淸石見之意蕭氏註以淸水喻目白石喻齒恐)¶
(未是高士傳黄石公者下邳人也遭秦亂自隱姓名時/人莫知者張良易姓為長自匿下邳歩遊沂水圯上與)¶
(黄石公相遇黄石公故墜履圯下顧謂良曰孺子取履/良素不知誰諤然欲歐之爲其老人也强忍下取履因)¶
(跪進焉公以足受笑而去良殊驚公行里所還謂良曰/孺子可教也後五日平明與我期此良愈怪之復跪曰)¶
(諾五日平明良往公已先在怒曰與老人期何後也後/五日早㑹良雞鳴往公又先在復怒曰何後也後五日)¶
(早㑹良夜半往有頃公亦至喜曰當如是乃出一編書/與良曰讀是則爲王者師矣後十三年孺子見我濟北)¶
<pb:KR4c0014_WYG_007-15b>¶
(榖城山下黄石卽我矣遂去不見良旦視其書乃太公/兵法良異之因講習以說他人皆不能用後與沛公遇)¶
(於陳畱沛公用其言輒有功後十三年從高祖過濟北/榖城下得黄石良乃寳祠之及良死與石并葬焉史記)¶
(漢六年正月封功臣封張良爲畱侯畱侯乃稱曰家世/相韓及韓滅不愛萬金之資爲韓報仇强秦天下振動)¶
(今以三寸舌爲帝者師封萬戸位列侯此布衣之極於/良足矣願棄人間事欲從赤松子遊耳乃學辟穀導引)¶
(輕身瞠撐抽庚/切音  賒音奢)¶
　　同族弟金城尉叔(一作/升)卿燭照山水壁畫歌(按唐/書地)¶
　　(理志京兆興平縣本名始平景龍二年中宗送金/城公主降吐蕃至此改曰金城至德二載更名興)¶
　　(平延州敷政縣本名固城武德二年徙治金城鎮/更名金城天寳元年更名敷政蘭州五泉縣咸亨)¶
<pb:KR4c0014_WYG_007-16a>¶
　　(二年更名金城天寳元年復名五泉蘭州廣武縣/乾元二年更名金城凡金城更名者有四處未知)¶
　　(孰是李季卿三墳記先侍郎之子曰叔卿字萬天/質琅琅德光文蔚識度標邁弱冠以明經擢國授)¶
　　(薦邑虞樂二尉魏守崔公沔洎相國晉公/甲科第之進等舉之轉金城尉吏不敢欺)¶
高堂粉壁圖蓬瀛燭前一見滄洲淸洪波洶湧山崢嶸¶
皎若丹丘隔海望赤城光中乍喜嵐氣滅謂逢山陰晴¶
後雪廻谿碧流寂無喧又如秦人月下窺花源了然不¶
覺淸心魂秖將疊嶂鳴秋猿與君對此歡未歇放歌行¶
吟達明發却顧海客揚雲帆便欲因之向溟渤(楚辭仍/羽人於)¶
<pb:KR4c0014_WYG_007-16b>¶
(丹丘王逸註丹丘晝夜常明也太平御覧孔靈符㑹稽/記曰赤城山土色皆赤巖岫連沓狀似雲霞懸澑十仞)¶
(謂之瀑布飛流洒散冬夏不竭山谷絶澗崢嶸無底長/松葛藟幽藹其上方輿勝覧赤城山在台州天台縣北)¶
(六里一名燒山其上石壁皆如霞色望之如雉堞然故/人以此名山天台山志赤城山天台山之一小山也石)¶
(皆赤色壁立如城韻㑹嵐山氣也新唐書地理志㑹稽/郡有山陰縣以其在會稽山之北故名水經註山陰縣)¶
(川明土秀亦爲勝地故王逸少云從山陰道上猶如鏡/中行也謝朓詩下屬帶回溪吕延濟註回曲也花源謂)¶
(武陵之桃花源見二巻註任昉詩疊嶂易成響重以夜/猿悲劉良註疊嶂重山也明發見二巻註馬融廣成頌)¶
(張雲帆鮑照詩穿池類溟渤李善註溟渤二海名郭璞/山海經註渤海海岸曲崎頭也  嵐盧含切音婪嶂音)¶
(帳/)¶
<pb:KR4c0014_WYG_007-17a>¶
　　白毫子歌¶
淮南小山白毫子乃在淮南小山裏夜臥松下雲(繆本/作雪)¶
朝飡石中髓小山連(一作/聨)綿向江開碧峰巉巖淥水迴¶
余配白毫子獨酌流霞杯拂花弄琴坐靑苔綠蘿樹下¶
春風來南忩蕭颯松聲起憑崖一聽淸心耳可得見未¶
(一作/不)得親八公攜手五雲去空餘桂樹愁殺人(王逸楚/辭序招)¶
(隱士者淮南小山之所作也昔淮南王安好古招懐天/下俊偉之士自八公之徒咸慕其德而歸其仁各竭才)¶
(智著作篇章分造辭賦以類相從故或稱大山或稱小/山其意猶詩有大雅小雅也古今註淮南王淮南小山)¶
<pb:KR4c0014_WYG_007-17b>¶
(之所作也淮南服食求仙徧禮方士遂與八公相攜俱/去莫知所往小山之徒思戀不已乃作淮南王之曲焉)¶
(琦按上句之淮南小山本楚辭序以贊美白毫子之才/下句之淮南小山則指白毫子隱居之地而言白毫子)¶
(葢當時逸人嚴滄浪以為太白呼八公爲白毫子非矣/列仙傳卭疏者周封史也能行氣鍊形煮石髓而服之)¶
(謂之石鍾乳神仙傳王烈獨之太行山中忽聞山東崩/地殷殷如雷聲烈往視之乃見山破石裂數百丈兩畔)¶
(皆是靑石石中一穴口徑濶尺許中有靑泥流出如髓/烈取泥試丸之須臾成石如投熱蠟之狀隨手堅凝氣)¶
(如粳米飯嚼之亦然烈合數丸如桃大用携少許歸與/嵇叔夜曰吾得異物叔夜甚喜取而視之已成靑石撃)¶
(之&KR0008;&KR0008;如銅聲叔夜卽與烈往視之斷山已復如故烈/曰叔夜未合得道故也按神仙經曰神山五百年輒開)¶
(其中石髓出得而食之壽與天相畢烈前得者必是也/謝靈運詩洲縈渚連緜劉良註連緜不絶貌論衡項曼)¶
<pb:KR4c0014_WYG_007-18a>¶
(都曰有數仙人將我上天口飢欲食仙人輒飲我以流/霞一杯每飲一杯數月不飢水經註淮南王劉安折節)¶
(下士篤好儒學養方術之徒數十人皆爲俊異焉多神/仙秘法鴻寳之道忽有八公皆鬚眉皓素詣門希見門)¶
(者曰吾王好長生今先生無住衰之術未敢相聞八公/咸變成童王甚敬之八士並能錬金化丹出入無間乃)¶
(與安登山埋金於地白日升天餘樂在器雞犬䑛之/者俱得上昇淮南王招隱士桂樹叢生兮山之幽)¶
　　梁園吟(一作梁苑醉酒歌名一統志梁園在河南/開封府城東南一  梁苑漢梁孝王遊賞)¶
　　(之/所)¶
我浮(一作/乗)黄河(一作/雲)去京闕(繆本/作關)挂席欲進(一作/往)波連¶
山天長水闊厭逺涉訪古始及平臺間平臺爲客憂思¶
<pb:KR4c0014_WYG_007-18b>¶
多對酒(一作/醉來)遂作梁園歌却憶蓬池阮公詠因吟淥水¶
揚洪波(謝靈運詩挂席拾海月木華海賦波如連山漢/書梁孝王大治宫室爲複道自宮連屬於平臺)¶
(如淳註平臺在大梁東北離宫所在也顔師古註今其/城東二十里所有故臺基其處寛博土俗云平臺也水)¶
(經註晉灼曰平臺在城中東北角亦或言兔園在平臺/側如淳曰平臺離宫所在今城東二十里有臺寛廣而)¶
(不甚極高俗謂之平臺予按漢書梁孝王傳稱王以功/親爲大國築東苑方三百里廣睢陽城七十里大治宫)¶
(室爲複道自宫連屬於平臺三十餘里複道自宫東出/揚州之門左陽門卽睢陽東門也連屬於平臺則近矣)¶
(屬之城隅則不能是知平臺不在城中也梁王與鄒枚/司馬相如之徒極遊於其上故齊隨郡王山居序所謂)¶
(西園多士平臺盛賔鄒馬之客咸在伐木之歌屢陳是/用追芳昔娯神遊千古故亦一時之盛事謝氏雪賦亦)¶
<pb:KR4c0014_WYG_007-19a>¶
(云梁王不悅遊於兔園今也歌堂淪宇律管埋音孤基/塊立無復曩日之望矣元和郡縣志平臺在宋州虞城)¶
(縣西四十里左傳宋皇國父爲宋平公所築漢梁孝王/大治宫室爲複道自宫連屬於平臺三十餘里與鄒枚)¶
(相如之徒並遊其上卽此也阮籍詠懐詩徘徊蓬池上/還顧望大梁淥水揚洪波曠野莽茫茫走獸交横馳飛)¶
(鳥相隨翔是時鶉火中日月正相望朔風厲/嚴寒陰氣下微霜羈旅無儔匹俛仰懷哀傷)洪波浩蕩¶
迷舊國路遠西歸安可得人生達命豈暇(繆本/作假)愁且飲¶
美酒登高樓平頭奴子搖大扇五月不熱疑(一作/如)淸秋¶
玉(一作/素)盤楊(一作/靑)梅爲君設呉鹽如花皎白(一作/如)雪持¶
鹽把酒但飲之莫學夷齊事高㓗(一作何用孤高比雲/月一作咄咄書空字)¶
<pb:KR4c0014_WYG_007-19b>¶
(還滅奴梁武帝詩/平頭  子擎履箱)昔人豪貴信陵君今人耕種信陵墳¶
荒城虚(一作/逺)照碧山月古木盡入蒼梧雲梁王宫闕(一/作)¶
(賔/客)今安在枚馬先歸不相待舞影歌聲散淥池空餘汴¶
水東流海(按史記魏公子無忌封信陵君仁而下士士/無賢不肖皆謙而禮交之不敢以其富貴驕)¶
(士士以此方數千里爭往歸之致食客三千人諸侯以/公子賢多客不敢加兵謀魏後奪晉鄙兵進撃秦軍秦)¶
(軍解去遂救邯鄲存趙又率五國之兵破秦軍於河外/乗勝逐秦軍至函谷關抑秦兵秦兵不敢出當是時公)¶
(子威震天下太平寰宇記信陵君墓在開封府浚儀縣/南十二里藝文類聚歸藏曰有白雲出自蒼梧入於大)¶
(梁漢書枚乗淮陰人游梁梁客皆善屬詞賦乗尤高司/馬相如成都人爲武騎常侍非其好也是時梁孝王來)¶
<pb:KR4c0014_WYG_007-20a>¶
(朝從游說之士鄒陽枚乗之徒相如見而說之因病免/客游梁得與諸侯遊士居一統志汴河舊自滎陽縣東)¶
(經開封府城南又東合蔡河名蒗菪渠又名通濟渠東/注泗州下入於淮作梁園歌而忽間以信陵數語意謂)¶
(以信陵之賢名震一世至今日而墓域且不克保况梁/孝王之賢不及信陵其歌臺舞榭又焉能保其常在乎)¶
(此文章襯托法不是爲信陵致慨乃是爲梁王釋恨并/自已解愁以見不如及時行樂之爲得也故下遂接以)¶
(沉吟此事淚/滿衣云云)沉吟此事淚滿衣黄金買醉未能(一作/莫言)歸¶
連呼五白行(一作/投)六博分曹賭酒酣(一作/看)馳暉歌且謠¶
意方逺東山高臥時(一作還/一作忽)起來欲濟蒼生未應晚(招/魂)¶
(菎蔽象棊有六簙些分曹並進遒相廹些成梟而牟呼/五白些王逸註投六箸行六棊故爲六簙也倍勝爲牟)¶
<pb:KR4c0014_WYG_007-20b>¶
(五白簙齒也言已棊已梟當成牟勝射張食棊下兆於/屈故呼五白以助投也呉曾漫録五木之戲其四爲玉)¶
(采貴也其八爲珉采賤也五木之中有采曰白葢五木/俱白也楚詞成梟而牟呼五白梟二為珉采牟者勝也)¶
(欲勝其梟必呼五白也海錄碎事六博用十二棊分黑/白各半擲之分曹賭酒分爲二曹以賭酒之勝負也謝)¶
(朓詩馳暉不可接李善註馳暉日也詩國風我歌且謠/毛傳曰曲合樂曰歌徒歌曰謡世說謝公在東山朝命)¶
(屢降而不動後出爲桓宣武司馬將發新亭朝士咸出/餞送高靈時爲中丞亦往相祖先時多少飲酒因倚如)¶
(醉戲曰卿屢違朝旨高臥東山諸人每相與言安石不/肯出將如蒼生何今亦蒼生將如君何謝笑而不荅)¶
　　鳴臯歌送岑徴君(原註時梁園三尺雪在淸泠池/作  元和郡縣志鳴臯山在河)¶
　　(南府陸渾縣東北十五里河南通志鳴臯山在河/南府嵩縣東北五十里一名九臯山昔有白鶴鳴)¶
<pb:KR4c0014_WYG_007-21a>¶
　　(其上故名太平寰宇記淸泠池在宋州宋城縣東/北二里梁孝王故宮有釣臺謂之淸泠臺今號淸)¶
　　(泠池神州古史考淸泠池/在歸德府城東梁園内)¶
若有人兮思鳴臯阻積雪兮心煩勞洪河凌兢不可以¶
徑度冰龍鱗兮難容舠邈仙山(一作/神仙)之峻極兮聞天籟¶
之嘈嘈霜崖縞皓以合沓兮若長風(一作/虹)扇海湧滄溟¶
之波濤𤣥猿緑羆舔舕崟岌(繆本作岌危/一作岑危)危(繆本/作咆)柯振¶
石駭膽慄魄羣呼而相號峰崢嶸以路絶挂星辰於巖¶
㟼(楚辭若有人兮山之阿四愁詩何爲懐憂心煩勞西/都賦帶以洪河涇渭之川吕向註洪河大河也甘泉)¶
<pb:KR4c0014_WYG_007-21b>¶
(賦馳閶闔而入凌兢服䖍註凌兢恐懼也顔師古註凌/兢者言寒凉戰栗之處也冰龍鱗者冰有鋸齒參差如)¶
(鱗也韻㑹舠小船也形如刀集韻或作&KR1994;通作刀詩曽/不容刀釋名云二百斛以上曰艇三百斛曰刀莊子子)¶
(游曰地籟則衆竅是已人籟則比竹是已敢問天籟子/綦曰夫吹萬不同而使其自已也天籟謂空中因風氣)¶
(作聲不假物而成者也埤蒼嘈嘈聲衆也鮑照詩霜崖/土膏謝朓詩合沓與雲齊吕向註合沓高貌袁宏三國)¶
(名臣贊洪飇扇海二溟揚波上林賦𤣥猿素雌李善註/𤣥猿猿之雄者𤣥色也西京雜記熊羆毛有綠光皆長)¶
(二尺者直百金舔舕吐舌貌木華海賦戛巖㟼釋名山/多小石曰㟼㟼堯也毎石堯堯獨處而出見也  縞音)¶
(稿崟音吟舔/音餂舕音演)送君之歸兮動鳴臯之新作交鼔吹兮彈¶
絲觴淸泠之池閣君不行兮何待若返顧之黄鵠掃梁¶
<pb:KR4c0014_WYG_007-22a>¶
園之羣英振大雅於東洛巾征軒兮歴阻折尋幽居兮¶
越巘㟧盤白石兮坐素月琴松風兮寂(一作/昇)萬壑(蘇武/詩黄)¶
(鵠一逺别千里顧徘徊庾信詩黄鵠一反顧徘徊應悽/然史記梁孝王築東苑方三百餘里招延四方豪傑自)¶
(山以東游說之士莫不畢至江淹别賦金閨之諸彦蘭/臺之羣英孔叢子巾車命駕鄭𤣥周禮巾車註巾猶衣)¶
(也李善文選註軒車通稱也巾征軒者以帷蒙征車之/上也謝靈運詩連嶂疊巘㟧李善註巘㟧崖之别名謝)¶
(莊月賦素月流天白帖琴曲有風入松樂府詩集琴集/曰風入松晉嵇康所作也  巘語蹇切年上聲崿音諤)¶
望不見兮心氛氲蘿冥冥兮霰紛紛水横洞以下淥波¶
小聲而上聞虎嘯谷而生風龍藏溪而吐雲冥(一作/寡)鶴¶
<pb:KR4c0014_WYG_007-22b>¶
淸唳飢鼯嚬呻塊(蕭本/作魂)獨處此幽默兮愀(一作/啼)空山而¶
(一作/兮)愁人(謝惠連雪賦氛氲蕭索李善註氛氲盛貌毛/萇詩傳霰暴雪也鄭箋曰將大雨雪始必微)¶
(温雪自上下遇温氣而摶謂之霰久而寒勝則大雪矣/淮南子虎嘯而谷風至龍舉而景雲屬管輅别傳龍者)¶
(陽精以潛爲陰幽靈上通和氣感神二物相扶故能興/雲虎者陰精而居於陽依木長嘯動於巽林二氣相感)¶
(故能運風謝朓詩獨鶴方朝唳飢鼯此夜啼韻㑹唳鶴/鳴也按本草鼯䑕鳥名一名䴎䑕一名夷由一名飛生)¶
(鳥狀如蝙蝠肉翅連尾大如䲭鳶毛紫色好夜飛但能/向下不能向上恒夜鳴鳴聲如人呼湖嶺山中多有之)¶
(平氛音分又音焚氲於云切醖/  聲唳音麗愀音悄又音秋)雞聚族以爭食鳳孤飛¶
而無鄰蝘蜓嘲龍魚目混珍嫫母衣錦西施負薪若使¶
<pb:KR4c0014_WYG_007-23a>¶
巢由桎梏於軒冕兮亦奚異於夔龍蹩躠於風塵哭何¶
苦而救楚笑何誇而却秦吾誠不能學二子沽名矯節¶
以耀世兮固將棄天地而遺身白鷗兮飛來長與君兮¶
相親(爾雅翼蝘蜓似蜥蜴灰褐色在人家屋壁間狀雖/似龍人所玩習故淮南云禹南濟於江黄龍負舟)¶
(禹視龍猶蝘蜓龍亡而去比之蝘蜓言不足畏揚子云/執蝘蜓而嘲龜龍葢陋之也一名守宮又名壁宫特善)¶
(捕蝎俗號蝎虎李善文選註雒書曰秦失金鏡魚目入/珠鄭𤣥曰魚目亂珍珠尚書大傳黄帝妃嫫母於四妃)¶
(之班最下貌甚醜而最賢心毎自退高誘淮南子註嫫/母古之醜女呉越春秋越王使相者於國中得苧蘿山)¶
(鬻薪之女曰西施鄭旦鄭𤣥禮記註桎梏今械也在足/曰桎在手曰梏莊子蹩躠爲仁踶跂爲義廣韻蹩躠旋)¶
<pb:KR4c0014_WYG_007-23b>¶
(行貌一曰跛也巢由以隱居自樂爲志夔龍以行道濟/時爲志若使巢由羈身於軒冕之中與夔龍廢棄於風)¶
(塵之内無異是皆不適其志願也戰國策吳與楚戰於/栢舉三戰入郢棼冒勃蘇曰吾披堅執銳赴强敵而死)¶
(此猶一卒也不若奔諸侯於是贏糧潛行上崢山踰深/溪蹠穿膝暴七日而薄秦王之朝鶴立不轉畫吟宵哭)¶
(七日不得告水漿無入口瘨而殫悶旄不知人秦王聞/而走冠帶不相及左捧其首右濡其口勃蘇乃蘇秦王)¶
(身問之子孰誰也棼冒勃蘇對曰臣非異楚使新造執/丘棼冒勃蘇吳與楚戰於栢舉三戰入郢寡君身出大)¶
(夫悉屬百姓離散使下臣來告亡且求救秦王遂出革/車千乘卒萬人屬之子蒲子虎下塞以東與呉人戰於)¶
(濁水而大敗之左太冲詩吾慕魯仲連談笑却秦軍詳/見二巻註  晁補之曰李白天才俊麗不可矩矱然要)¶
(長於詩而文非其所能也賦近於文故白大鵬賦辭非/不壯不若其詩盛行於世至鳴臯歌一篇本末楚辭也)¶
<pb:KR4c0014_WYG_007-24a>¶
(而世誤以爲詩因爲出之其畧曰蝘蜓嘲龍魚目混珍/嫫母衣錦西施負薪此諄諄放屈原卜居及賈誼弔屈)¶
(原語而白才自逸蕩故或離而去之云楚辭後語曰白/天才絶出尤長於詩而賦不能及晉魏獨此篇近楚辭)¶
(然歸來子猶以爲白才自逸蕩故或離而去之亦爲知/言云  蝘音偃蜓音殄嫫音模蹩匹減切篇入聲又音)¶
(别躠音薩/又音屑)¶
　　鳴臯歌奉餞從翁淸歸五崖山居¶
憶昨(繆本作/昨憶)鳴臯夢裏還手弄素月淸潭間覺時枕席¶
非碧山側身西望阻秦關麒麟閣上春還早著書却憶¶
伊陽好靑松來風吹古(繆本/作石)道綠蘿飛花覆烟草我家¶
<pb:KR4c0014_WYG_007-24b>¶
仙翁(繆本/作公)愛淸真才雄草聖凌古人欲臥鳴臯絶世塵¶
鳴臯微茫在何處五崖峽(一作溪蕭/本作狹)水横樵路身披翠¶
雲裘袖拂紫烟(一作/雲)去去時應過嵩少間相思爲折三¶
花樹(太平寰宇記鳴臯山在河南府伊陽縣東三十五/里伊陽縣本陸渾地唐先天元年十二月割陸渾)¶
(縣置伊陽縣在伊水之陽去伊水一里張衡詩側身西/望涕沾裳太平御覽漢宫殿疏曰麒麟閣蕭何造以藏)¶
(秘書畫賢臣宋書沈儀篤學有雄才以儒素自業北齊/書才雄氣猛英畧葢世法書要錄𢎞農張芝高尚不仕)¶
(善草書精勁絶倫家之衣帛必先書而後練臨池學書/池水盡黒每書云匆匆不暇草書人謂之草聖宋玉諷)¶
(賦主人之女翳承日之華披翠雲之裘水經嵩高爲中/岳在潁川陽城縣西北酈道元註爾雅曰山大而高曰)¶
<pb:KR4c0014_WYG_007-25a>¶
(嵩合而言之爲嵩高分而名之爲二室西南爲少室東/北爲太室三花樹卽貝多樹也齊民要術嵩山記曰嵩)¶
(寺中忽有思惟樹卽貝多也昔有人坐貝多樹下思惟/因以名焉漢道士從外國來將子於西山脚下種極高)¶
(大今有四樹/一年三花)¶
　　勞勞亭歌(原註在江寧縣南十五里古送别之所/一名臨滄觀  太平御覽輿地志曰丹)¶
　　(陽郡秣陵縣新亭隴上有望逺樓又名勞勞亭宋/改爲臨滄觀行人分别之所一統志勞勞亭在應)¶
　　(天府治西/南吳時置)¶
金陵勞勞送客堂蔓草離離生道旁古情不盡東流水¶
此地悲風愁白楊我乗素舸同康樂朗咏淸川飛夜霜¶
<pb:KR4c0014_WYG_007-25b>¶
昔聞牛渚吟五章今來何謝袁家郎苦竹寒聲動秋月¶
獨宿空簾歸夢長(古詩白楊多悲風蕭蕭愁殺人韻㑹/舸大船也謝靈運詩可憐誰家郎綠)¶
(流乗素舸康樂卽靈運以其襲封康樂公故世稱之曰/謝康樂孫綽天台山賦朗咏長川胡震亨曰淸川飛夜)¶
(霜疑引謝詩今謝集無此句或亡之耳世說註續晉陽/秋曰袁虎少有逸才文章絶麗曾有咏史詩是其風情)¶
(所寄少孤而貧以運租爲業鎮西謝尚時鎮牛渚乗秋/佳風月率爾與左右微服泛江㑹虎在運租船中諷詠)¶
(聲旣淸㑹辭又藻拔非尚所曾聞遂往聼之乃遣問訊/荅曰是袁臨汝郎誦詩卽其咏史之作也尚佳其率有)¶
(興致卽遣要迎談話申旦自此名譽日茂竹有淡竹苦/竹二種莖葉不異以其笋味之苦淡而名此詩大意太)¶
(白自誇山水之趣旣同康樂而吟咏之妙又不減袁宏/惜無相賞之人與之談話申旦空簾獨宿殊覺寂寥兩)¶
<pb:KR4c0014_WYG_007-26a>¶
(事並用各不相妨楊註謂康樂乃謝靈運邀袁虎者乃/謝尚疑太白誤作一事用者非也  舸音歌又音哿)¶
　　横江詞六首(太平寰宇記横江浦在和州歴陽縣/東南二十六里孫策自壽春欲經畧)¶
　　(江東揚州刺史劉繇遣將樊能于縻屯横江孫策/破之於此對江南岸之采石往來濟渡處隋將韓)¶
　　(擒虎平陳自采/石濟亦此處也)¶
人道(繆本/作言)横江好儂道横江惡一風三日吹倒山(一作/猛風)¶
(吹倒天/門山)白浪高於瓦官閣(胡三省通鑑註吳人率自稱/曰儂幽怪錄上元縣有瓦棺)¶
(寺寺上有閣倚山瞰江萬里在目亦江湖之極境游人/弭棹莫不登眺江南通志昇元閣在江寧城外一名瓦)¶
(官閣卽瓦官寺也閣乃梁朝所建高二百四十尺南唐/時猶存今在城之西南角揚吳未城時正與越臺相近)¶
<pb:KR4c0014_WYG_007-26b>¶
(長干之西北也唐以前江水逼石/頭李白詩白浪高于瓦官閣以此)¶
　　其二¶
海潮南去過尋陽牛渚由來險馬當横江欲渡風波惡¶
一水牽愁萬里長(唐時江南西道有九江郡卽江州也/治潯陽縣天寳元年改名潯陽郡乾)¶
(元初復爲江州今爲江西之九江府江水經其中下至/揚州入海方輿勝覧牛渚山在太平州當塗縣北三十)¶
(里山下有磯古津渡也與和州横江渡相對隋師伐陳/賀若弼從此北渡六朝以來爲屯戍之地陸放翁入蜀)¶
(記采石一名牛渚與和州對岸江面比𤓰州爲狹故隋/韓擒虎平陳及本朝曹彬下江南皆自此渡然微風輙)¶
(浪作不可行劉賔客云蘆葦晚風起秋江鱗甲生王文/公云一風微吹萬舟阻皆謂此磯也太平府志牛渚磯)¶
<pb:KR4c0014_WYG_007-27a>¶
(屹然立江流之衝水勢湍急大爲舟楫之害元和郡縣/志馬當山在江州彭澤縣東北一百里横入大江甚爲)¶
(險絶往來多覆溺之懼太平御覧九江記曰馬當山高/八十丈周迴四里在古彭澤縣北一百二十里其山横)¶
(枕大江山象馬形回風急擊波浪涌沸舟船/上下多懷憂恐山際立馬當山廟以祀之)¶
　　其三¶
横江西望阻西秦漢水東連(一作楚/水東流)揚子津白浪如山¶
那可渡狂風愁殺峭帆人(漢水出漢中之嶓冡山至漢/口與岷江合流東至揚州爲)¶
(揚子江入海胡三省通鑑註揚子津/在今眞州揚子縣南是往來横渡處)¶
　　其四¶
<pb:KR4c0014_WYG_007-27b>¶
海神來(文苑英/華作東)過惡風迴浪打天門石壁開浙江八月¶
何如此濤似連山噴雪來(方輿勝覧天門山在太平州/當塗縣西南三十里又名蛾)¶
(眉山夾大江對峙東曰博望西曰梁山水經註錢塘縣/東有定已諸山皆西臨浙江水流於兩山之間江川急)¶
(濬兼濤水晝夜再來來應時刻常以月晦及望尤大至/二月八月最高峨峨二丈有餘木華海賦波如連山)¶
　　其五¶
横江館前津吏迎向余東指海雲生郎今欲渡縁何事¶
如此風波不可行(太平府志采石驛在采石鎭濵江卽/唐時之横江館也在明爲皇華驛按)¶
(唐書百官志津尉掌舟梁之事永徽後廢津尉置津吏/上關八人中關六人下關四人無津者不置梁簡文帝)¶
<pb:KR4c0014_WYG_007-28a>¶
(詩采菱渡頭擬黄河郎今欲渡畏風波極范德機云絶/句一句一絶乃其大本其次句少意多  四詠而反覆)¶
(議論此篇氣格合歌行之風使人咏歎而有無窮之思/乃唐人所長也諸家詩非不佳然視李杜氣格音調特)¶
(異熟讀/自見)¶
　　其六¶
月(文苑英/華作日)暈天風霧不開海鯨東蹙百(一作/衆)川廻驚波¶
一起三山動公無(一作/莫)渡河歸去來(日暈主雨月暈主/風木華海賦魚則)¶
(横海之鯨突扤孤遊噏波則洪漣踧踖吹澇則百川倒/流山謙之丹陽記江寧縣北十二里濵江有三山相接)¶
(卽名爲三山舊時津濟道也永樂一統志三山在應天/府西南五十七里下臨大江三峰排列故名古樂府公)¶
<pb:KR4c0014_WYG_007-28b>¶
(無渡河公/竟渡河)¶
　　金陵城西樓月下吟¶
金陵夜寂(一作/静)涼風發獨上高(一作/西)樓望吳越白雲映¶
水搖空城(一作秋城文苑/英華作秋光)白露垂珠滴秋月(文苑英華/作如珠滴)¶
(秋月一作沾/衣濕秋月)月下沉(一作/長)吟久不歸古來(一作/今)相接眼¶
中稀解道澄江淨如練令人長(一作還文苑/英華作却)憶謝𤣥暉¶
(江淹别賦秋露如珠謝𤣥暉晚登三山/還望京邑詩餘霞散成綺澄江淨如練)¶
　　東山吟(一作醉過謝安東山携原註土山去江寧/城三十五里晉謝安  妓之所太平寰宇)¶
<pb:KR4c0014_WYG_007-29a>¶
　　(記土山在昇州上元縣南三十里按丹陽記晉太/傅謝安舊隱㑹稽東山因築土像之無巖石故謂)¶
　　(土山也有林木臺觀娯遊之所安常請朝中賢士/子姓親屬㑹宴於此江南通志東山在江寧府城)¶
　　(東南三十里一名土山晉謝安先隱居㑹稽東山/旣出心嘗思憶因築土爲山擬之寄懷欣賞晉書)¶
　　(云謝安於土山營墅樓館林竹甚盛/每携中外子姪往來游集卽此地也)¶
㩦妓東土山(胡本作/東山去)悵然悲謝安我妓今朝如花月他¶
妓古墳荒草寒白雞夢後三(一作/五)百歲洒酒澆君同所¶
懽酣來自作靑海舞秋風吹落紫綺冠彼亦一時此亦¶
一時浩浩洪流之(一作/高)詠何必奇(晉書謝安雖受朝寄/然東山之志始末不)¶
<pb:KR4c0014_WYG_007-29b>¶
(渝毎形於言色及鎭新城盡室而行造汎海之裝欲須/經畧粗定自江道還東雅志未就遂遇疾篤悵然謂所)¶
(親曰昔桓溫在時吾懼不全忽夢乘溫輿行十六里見/一白雞而止乘溫輿者代其位也十六里止今十六年)¶
(矣白雞主酉今太歲在酉吾病殆不起乎乃上疏遜位/尋薨楊齊賢曰自安至太白時三百餘歲耳一本作五)¶
(百非是世說桓公伏甲設饌廣延朝士因此欲誅謝安/王坦之王甚遽問謝曰當作何計謝神意不變謂文度)¶
(曰晉祚存亡在此一行相與俱前王之恐狀轉見於色/謝之寛容愈表於貌望階趨席方作洛生咏諷浩浩洪)¶
(流桓憚其曠/遠乃趣解兵)¶
　　僧伽歌(太平廣記僧伽大師西域人姓何氏唐龍/朔初來遊北土𨽻名於楚州龍興寺後於)¶
　　(泗州臨淮縣信義坊乞地施標將建伽藍於標下/掘得古香積寺銘記并金像一軀上有普照王佛)¶
<pb:KR4c0014_WYG_007-30a>¶
　　(字遂建寺焉景龍二年中宗皇帝遣使迎師入内/道塲尊爲國師尋出居薦福寺嘗獨處一室其頂)¶
　　(上有一穴恒以絮塞之夜則去絮香從頂穴中出/烟氣滿房非常芳馥及曉香還入頂穴中又以絮)¶
　　(窒之師嘗濯足人取其水飲之痼疾皆愈一日中/宗於内殿語師曰京師無雨已是數月願師慈悲)¶
　　(解朕憂迫師乃將瓶水泛洒俄頃陰雲驟起甘雨/大降中宗大悅詔賜所修寺額以臨淮寺爲名師)¶
　　(請以普照王字爲名蓋欲依金像上字也中宗以/照字是天后廟諱乃改爲普光王寺御筆親書以)¶
　　(賜焉至景龍四年三月二日端坐而終中宗卽令/於薦福寺起塔供養俄而大風歘起臭氣滿長安)¶
　　(中宗問曰是何祥也近臣奏曰僧伽大師化緣在/臨淮恐是欲歸彼處故現此變中宗心許其臭頓)¶
　　(息頃刻之間竒香馥烈卽以其年五月送至臨淮/起塔供養中宗問萬迴師曰僧伽大師何人萬迴)¶
<pb:KR4c0014_WYG_007-30b>¶
　　(曰是觀音化身也如法華經普門品云應以比丘/身得度者卽見比丘身而爲說法此卽是也傳燈)¶
　　(録泗州僧伽大師世謂觀音大士應化也但此土/有緣之衆乃謂大師自西國來唐高宗時至長安)¶
　　(洛陽行化歴吳楚間身執楊枝混於緇流或問師/何姓答曰我姓何又問師是何國人師曰我何國)¶
　　(人尋於泗上欲搆伽藍因宿州民賀跋氏捨所居/師曰此本爲佛宇令掘地果得古碑云香積寺卽)¶
　　(齊李龍建所剏又獲金像衆謂然燈如來師曰普/光王佛也因以爲寺額景龍二年中宗遣使迎大)¶
　　(師至輦轂深加禮異命住大薦福寺三年/三月三日大師示滅  伽具牙切音茄)¶
眞僧法號號僧伽有時與我論三車問言誦咒幾千徧¶
口道恒河沙復沙此僧本住南天竺爲法頭陀來此國¶
<pb:KR4c0014_WYG_007-31a>¶
戒得長天秋月明心如世上靑蓮色意淸凈貌稜稜亦¶
不減亦不増瓶裏千年舍利(蕭本作/鐵柱)骨手中萬歲胡孫¶
藤嗟予落泊(蕭本/作魄)江淮久罕遇眞僧說空有一言懺(許/本)¶
(作/散)盡波羅夷再禮渾除犯輕垢(三車謂羊車鹿車牛車/也法華經長者告諸子)¶
(言羊車鹿車牛車今在門外可以遊戲汝等於此火宅/宜速出來註云羊車喻聲聞乘鹿車喻緣覺乘牛車喻)¶
(菩薩乘俱以運載爲義方便設施舊說聲聞不能化他/如羊不顧後羣故以羊車譬聲聞乘緣覺是法行人從)¶
(他如法少自推義多故以鹿車譬緣覺乘鹿不依人故/也或云譬鹿猶有囘顧之慈菩薩慈悲化物如牛之安)¶
(忍運載故以牛車譬菩薩乘琦謂當是以三獸之力有/大小三車之所載有多寡喻三乘諸賢聖道力之淺深)¶
<pb:KR4c0014_WYG_007-31b>¶
(耳恒河西域中水名釋典謂西域香山頂上有無熱惱/池四方流出四水其東方之水謂之殑伽河卽恒河也)¶
(廣四十里水中之沙微細如麫佛說法之處皆與此河/相近故常取以爲喻云如恒河中所有沙數蓋言其數)¶
(之極多非算數所能知者耳劉昫唐書天竺國卽漢之/身毒國或云婆羅門地也在葱嶺西北周三萬餘里其)¶
(中分爲五天竺一曰中天竺二曰東天竺三曰南天竺/四曰西天竺五曰北天竺地各數千里城邑數百南天)¶
(竺際大海北天竺拒雪山四周有山爲壁南面一谷通/爲國門東天竺東際大海與扶南林邑鄰接西天竺與)¶
(罽賔波斯相接中天竺據四天竺之㑹其都城周圍七/十餘里北臨禪連河云法苑珠林西云頭陀此云抖擻)¶
(能行此法卽能抖擻煩惱去離貪著如衣抖擻能去塵/垢是故從喻爲名錦繡萬花谷頭陀梵語云杜多漢言)¶
(抖擻謂三毒如塵坌眞心此人能振撣除去故今訛稱/頭陀陳永陽王解講疏戒與秋月共明禪與春池共潔)¶
<pb:KR4c0014_WYG_007-32a>¶
(華嚴經菩提心者猶如蓮花不染一切諸罪垢故僧肇/維摩詰經註天竺有靑蓮花其葉修廣靑白分明世說)¶
(孫興公見林公稜稜露其爽心經是諸法空相不生不/滅不垢不淨不減不增魏書佛旣謝世香木焚尸靈骨)¶
(分碎大小如粒擊之不壞焚亦不焦或有光明神騐胡/言謂之舍利弟子收奉置之寳瓶竭香花致敬慕法苑)¶
(珠林舍利者西域梵語此云骨身恐濫凡夫死人之骨/故存梵本之名舍利有三種一是骨舍利其色白二是)¶
(髪舍利其色黒三是肉舍利其色赤是佛舍利椎打不/碎是弟子舍利椎擊便破矣楊齊賢曰胡孫藤乃藤杖)¶
(手所執者後漢書西域傳淸心釋累之訓空有兼遣之/宗章懷太子註不執著爲空執著爲有兼遣謂不空不)¶
(有虚實兩忘也鳩摩羅什維摩詰經註佛法有二種一/者有二者空若常在有則累於想著若常在空則捨於)¶
(善本若空有迭用則不設二過猶日月代明萬物以成/胡三省通鑑註釋氏以面陳悔過爲懺波羅夷者華言)¶
<pb:KR4c0014_WYG_007-32b>¶
(棄謂犯此罪者永棄佛法邊外法苑珠林云波羅夷者/此云極重罪是也輕垢罪者比重減輕一等凡玷汙淨)¶
(行之類皆是據梵網輕重戒有十犯者得波羅夷罪輕/戒有四十八犯者爲輕垢罪廣川書跋僧伽傳蔣穎叔)¶
(作其謂李太白嘗以詩與師論三車者誤也詩鄙近知/非太白所作世以昔人類在集中信而不疑且未嘗深)¶
(求其言而知其不類予爲之校其年始知之太白死在/代宗元年上距大足二年壬寅爲六十年而白生當景)¶
(龍四年白生九歲固不與僧伽接然則其詩爲出於世/俗而復不考歲月殆湼其服者托白以爲重而儒者信)¶
(之又増異也聲懺/义鑑切攙去)¶
　　白雲歌送劉十六歸山¶
楚山秦山皆白雲白雲處處長隨君長隨君君入楚山¶
<pb:KR4c0014_WYG_007-33a>¶
裏雲亦隨君渡湘水湘水上女蘿衣白雲堪臥君早歸¶
(通鑑地理通釋湘水出全州淸湘縣陽朔山東入洞庭/北至衡州衡陽縣入江楚辭被薜荔兮帶女蘿方𢎞靜)¶
(曰太白賦新鶯百囀與白雲歌無咏物句/自是天仙語他人稍有擬象即屬凡辭)¶
　　金陵歌送别范宣¶
石頭巉巖如虎踞凌波欲過滄江去鍾山龍盤走勢來¶
秀色横分歴陽樹四十餘帝三百秋功名事跡隨東流¶
白馬小兒誰家子泰淸之歲來關囚(一作白馬金鞍誰/家子吹唇虎嘯鳳)¶
(凰/樓)金陵昔時何壯哉席巻英豪天下來冠葢散爲烟霧¶
<pb:KR4c0014_WYG_007-33b>¶
盡金輿玉座成寒灰扣劍悲吟空咄嗟梁陳白骨亂如¶
麻天子龍沉景陽井誰歌玉樹後庭花此地傷心不能¶
道目(一作/日)下離離長春草送爾長江萬里心他年來訪¶
南山皓(蕭本作老山張勃吳錄劉備曾使諸葛亮至京/因觀秣陵  阜乃嘆曰鍾山龍蟠石頭虎踞帝)¶
(王之宅也景定建康志石頭山在城西二里按輿地志/環七里一百步緣大江南扺秦淮口去臺城九里自六)¶
(朝以來皆守石頭以爲固以王公大臣領戍軍爲鎭其/形勝葢必爭之地也一綂志石頭山在應天府西二里)¶
(蜀漢諸葛亮云石頭虎踞是也陸放翁入蜀記望石頭/山不甚高然峭立江中繚繞如垣牆凡舟皆由此下至)¶
(建康故江左有變必先固守石頭真控扼要地也元和/郡縣志鍾山在潤州上元縣西北十八里按輿地志古)¶
<pb:KR4c0014_WYG_007-34a>¶
(金陵山也邑縣之名由此而立吳大帝時蔣子文發神/異於此封爲蔣侯改山曰蔣山宋復名鍾山江表上已)¶
(常游於此爲衆山之傑六朝事跡鍾阜圖經云在縣東/北周迴六十里高一百五十八丈東連靑龍山西臨靑)¶
(溪南自鍾浦下入秦淮北接雉亭山漢末秣陵尉蔣子/文逐盜死於鍾山呉大帝爲立廟封曰蔣侯大帝祖諱)¶
(鍾因改名曰蔣山按丹陽記云京師南北並連山嶺而/蔣山岧嶤嶷異其形象龍實作揚都之鎮諸葛亮嘗至)¶
(京觀秣陵山阜云鍾山龍蟠葢謂此也楊齊賢曰和州/歴陽郡治歴陽縣建康圖經西至本府界十里自界首)¶
(至和州八十三里從采石而濟葢南北往來要津又曰/按紀年自孫權定都建鄴傳四主五十九年而晉并之)¶
(元帝渡江傳十一主一百三年而宋代之宋傳八主六/十年而齊代之齊傳七主二十四年而梁代之梁傳四)¶
(主五十六年而陳代之陳傳五主三十三年而隋并之/凡三十九主三百三十五年蕭士贇曰按史書自呉大)¶
<pb:KR4c0014_WYG_007-34b>¶
(帝建都金陵後歴晉宋齊梁陳凡六代共三十九主此/言四十餘帝者併其推尊者而混言之也自呉大帝黄)¶
(武元年壬寅歲至陳禎明三年已酉共三百六十八年/吳亡後歇三十六年只三百三十二年此言三百秋者)¶
(舉成數而言耳按六代建都之歲只三百三十二年楊/氏於宋齊梁交代之歲各重數一年故誤爲三百三十)¶
(五也白馬小兒謂侯景隋書大同中童謠曰靑絲白馬/夀陽來其後侯景破丹陽乗白馬以靑絲爲羈勒梁書)¶
(太清二年八月侯景舉兵反十月已亥景自横江濟於/采石辛亥景師至京三年三月攻陷宫城南齊書元嘉)¶
(七年太一在八宫關囚惡歲南史侯景矯詔禪位將登/太極殿醜徒數萬同共吹唇唱吼而上後漢書雷震四)¶
(海席巻天下章懷太子註席巻言無餘也江淹恨賦䘮/金輿及玉乗謝莊孝武宣貴妃誄金缸曖兮玉座寒曹)¶
(植酒賦或揚袂屢舞或扣劍淸歌陳書後主聞兵至從/宫人十餘出後堂景陽殿將自投於井袁憲侍側苦諫)¶
<pb:KR4c0014_WYG_007-35a>¶
(不從後閣舍人夏侯公韻又以身蔽井後主與爭久之/方得入焉及夜爲隋軍所執六朝事跡景陽井臺城中)¶
(景陽宫井也按南史隋克臺城陳後主與張麗華孔貴/嬪俱入井隋軍出之故杜牧之詩云三人出眢井謂此)¶
(也其井有石欄上多題字舊傳云欄有石脉以帛拭之/作臙脂痕或云石脉之色類臙脂故云陳書後主毎引)¶
(賔客對貴妃等游宴使諸貴人及女學士與狎客共賦/新詩互相贈荅採其尤艶麗者以爲曲詞被以新聲選)¶
(宫女有容色者以千百數令習而歌之分部迭進持以/相樂其曲有玉樹後庭花臨春樂等大指所歸皆美張)¶
(貴妃孔貴嬪之容色也其畧曰璧月夜夜滿瓊樹朝朝/新通典玉樹後庭花堂堂黄鸝留金釵兩臂垂並陳後)¶
(主所造恒與宫中女學士及朝臣相唱和爲詩太樂令/何胥採其尤輕艶者以爲此曲南山皓謂漢之四皓四)¶
(皓在秦時始入藍田山後又入地肺山漢時匿終南山/終南山廣八百餘里横亘關中南面故亦謂之南山凡)¶
<pb:KR4c0014_WYG_007-35b>¶
(藍田地肺諸山亦南山之支/脉矣四皓事詳後廿二巻註)¶
　　笑歌行¶
笑矣乎笑矣乎君不見曲如鈎古人知爾封公侯君不¶
見直如絃古人知爾死道邊張儀所以只掉三寸舌蘇¶
秦所以不墾二頃田(後漢書順帝之末京師童謡曰直/如絃死道邊曲如鉤反封侯後漢)¶
(紀載此謡作曲如鉤封公侯漢書酈生一士伏軾掉三/寸舌下齊七十餘城顔師古註掉揺也太白借用其語)¶
(作張儀遊說事用史記蘇秦曰使我有洛陽負郭田二/頃吾豈能佩六國相印乎  掉條上聲又去聲二音)¶
笑矣乎笑矣乎君不見滄浪老人歌一曲還道滄浪濯¶
<pb:KR4c0014_WYG_007-36a>¶
吾足平生不解謀此身虚作離騷遣人讀笑矣乎笑矣¶
乎趙有豫讓楚屈平賣身買得千年名巢由洗耳有何¶
益夷齊餓死終無成君愛身後名我愛眼前酒飲酒眼¶
前樂虛名何處有男兒窮通當有時曲腰向君君不知¶
猛虎不看几上肉洪爐不鑄囊中錐(屈平漁父豫讓巢/由俱見前註晉書)¶
(張翰曰使我有身後名不如卽時一杯酒後/漢書鼓洪爐燎毛髮史記譬若錐之處囊中)笑矣乎笑¶
矣乎甯武子朱買臣叩角行歌背負薪今日逢君君不¶
識豈得不如佯狂人(吕氏春秋甯戚欲干齊桓公窮困/無以自進于是為商旅将任車以)¶
<pb:KR4c0014_WYG_007-36b>¶
(至齊暮宿于郭門之外桓公郊迎客夜開門辟任車爝/火甚盛從者甚衆甯戚飯牛車下望桓公而悲撃牛角)¶
(疾歌桓公聞之撫其僕之手曰異哉之歌者非常人也/命後車載之桓公反至從者以請桓公賜之衣冠見之)¶
(甯戚説桓公以治境内明日復見説桓公以治天下桓/公大悦此詩以甯戚為甯武子恐誤然太平御覧尸子)¶
(曰鮑叔為桓公祝曰使臣無忘在莒時管子無忘在魯/時甯武子無忘車下時則前此巳有稱甯戚為甯武子)¶
(者矣豈武子是戚之字耶晋書或叩角以干齊漢書朱/買臣家貧好讀書不治産業常艾薪樵賣以給食擔束)¶
(薪行且讀書其妻亦負戴相隨數止買臣無歌謳道中/買臣愈益疾歌妻羞之求去買臣曰我年五十當富貴)¶
(今巳四十餘矣汝苦日乆待我富貴報汝功妻恚怒曰/如公等終餓死溝中耳何能富貴買臣不能留即聽去)¶
(其後買臣獨行歌/道中負薪墓間)¶
<pb:KR4c0014_WYG_007-37a>¶
　　悲歌行¶
悲来乎悲来乎主人有酒且莫斟聽我一曲悲来吟悲¶
来不吟還不笑天下無人知我心君有數斗酒我有三¶
尺琴琴鳴酒樂兩相得一盃不啻千鈞金(博雅神農氏/琴長六尺六)¶
(寸六分説文/鈞三十斤也)悲来乎悲来乎天雖長地雖乆金玉滿堂¶
應不守富貴百年能㡬何死生一度人皆有孤猿坐啼¶
墳上月且須一盡杯中酒(老子天長地乆天地所以能/長且乆者以其不自生故能)¶
(長生又老子金玉/滿堂莫之能守)悲来乎悲来乎鳳鳥(蕭本/作凰)不至河無¶
<pb:KR4c0014_WYG_007-37b>¶
圖㣲子去之箕子奴漢帝不憶李将軍楚王放却屈大¶
夫悲来乎悲来乎秦家李斯早追悔虚名撥向身之外¶
范子何曽愛五湖功成名遂身自退劍是一夫用書能¶
知姓名惠施不肯干萬乗卜式未必窮一經還須黒頭¶
取方伯莫漫白首為儒生(李廣屈原李斯范蠡事俱見/前註老子功成名遂身退天)¶
(之道也史記項籍少時學書不成去學劍又不成項梁/怒之籍曰書足以記名姓而巳劍一人敵不足學吕氏)¶
(春秋魏惠王謂惠子曰上世之有國必賢者也今寡人/實不若先生願得傳國惠子辭王又固請曰寡人莫有)¶
(之國于此者也而傳之賢者民之貪爭之心止矣欲先/生之以此聽寡人也惠子曰若王之言則施不可而聽)¶
<pb:KR4c0014_WYG_007-38a>¶
(矣王固萬乗之主也以國與人猶尚可今施布衣也可/以有萬乗之國而辭之此其正貪之心愈甚也漢書卜)¶
(式河南人以田畜為事㑹渾邪等䧏縣官費重倉府空/貧民大徙皆仰給縣官無以盡贍式持錢二十萬與河)¶
(南太守以給徙民上乃賜式外繇四百人式又盡復與/官上乃召拜式為郎中賜爵左庶長田十頃布告天下)¶
(尊顯以風百姓試使治民拜緱氏令緱氏便之遷成臯/令将漕最拜為齊王太傅轉為相㑹吕嘉反式上書願)¶
(與子男及臨菑習弩博昌習船者請行死之以盡臣節/上賢之賜式爵闗内侯黄金四十斤田十頃元鼎中代)¶
(石慶為御史大夫明年當封禅式不習文章貶秩為太/子太傅以壽終漢書何武傳刺史古之方伯上所委任)¶
(一州表率也草蘓東坡曰今太白集中有悲来乎笑矣/乎及贈懐素  書數詩决非太白作葢唐末五代間貫)¶
(休齊已輩詩也予舊在富陽見國清院太白詩絶凡近/過彭澤唐興院又見太白詩亦非是良由太白豪俊語)¶
<pb:KR4c0014_WYG_007-38b>¶
(不甚擇集中往往有臨時率然之句故使/妄庸敢爾若杜子美世豈復有偽撰者耶)¶
　¶
　¶
　¶
　¶
　¶
　¶
　李太白集注巻七¶
