# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.162863
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十一
<pb:KR4c0014_WYG_021-1a>¶
欽定四庫全書¶
　李太白集注巻二十一¶
　　　　　　　　　　　　錢塘　王𤦺　撰¶
　古近體詩共三十六首¶
　　登錦城散花樓(太平寰宇記錦城華陽國志云成/都萬里橋南岸道西有城故錦官)¶
　　(也命曰錦里楊齊賢曰成都記府城亦呼為錦官/城以江山明麗錯雜如錦也散花樓在摩訶池上)¶
　　(蜀王秀所建春明退朝/録成都府有散花樓)¶
日照錦城頭朝光散花樓金忩夾繡户珠箔懸銀(繆本/作瓊)¶
<pb:KR4c0014_WYG_021-1b>¶
鉤飛梯綠雲中極目散我憂(一作/愁)暮雨向三峽春江繞¶
雙流今来一登望如上九天遊(梁簡文帝詩綱戸珠綴/曲瓊鉤太平寰宇記三)¶
(峽謂西峽巫峽歸峽俗云巴東三峽巫峽長清猿三聲/淚沾裳即禹所疏以導江也絶峻萬仞瞥見陽光不分)¶
(雲雨左思蜀都賦帶二江之雙流劉淵林註蜀守李氷/鑿離堆穿兩江為人開田百姓享其利水經註成都縣)¶
(有二江雙流郡下故揚子雲蜀都賦曰兩江珥其前者/是也風俗通曰秦昭王使李氷為蜀守開成都兩江溉)¶
(田萬頃元和郡縣志成都府雙流縣北至府四十里本/漢廣都縣也隋仁夀元年避煬帝諱改為雙流因縣在)¶
(二江之間仍取蜀都賦云帶二/江之雙流為名也皇朝因之)¶
　　登峨眉山(四川通志峨眉山去嘉州峨眉縣百里/自白水寺登山初二十里有石磴可陟)¶
<pb:KR4c0014_WYG_021-2a>¶
　　(又二十里多無路以木為梯行三二里方踏實地/又二十里有雷洞始到光相寺則峨眉絶頂也其)¶
　　(上樹木禽鳥多與平地異天氣尤不同九月初巳/下雪居者皆綿衣絮衾山上水煑飯不熟飯食皆)¶
　　(從白水/寺造上)¶
蜀國多仙山峨眉邈難匹周流試登覽絶怪安可悉(蕭/本)¶
(作/息)青冥倚天開彩錯疑畫出泠然紫霞賞果得錦囊術¶
雲間吟瓊簫石上㺯寳瑟平生有㣲尚歡笑自此畢烟¶
容如在顔塵累忽相失儻逢騎羊子携手凌白日(青冥/青而)¶
(暗昧之状楚辭據青冥而攄虹兮盖謂天為青冥也太/白借用其字别指山峯而言與楚辭殊異江淹詩泠然)¶
<pb:KR4c0014_WYG_021-2b>¶
(空中賞李周翰註泠然輕舉貌武帝内傳帝以王母所/授五真圗靈光經及上元夫人所授六甲靈飛十二事)¶
(自撰集為一巻及諸經圖皆奉以黄金之箱封以白玉/之函以珊瑚為軸紫錦為囊安著栢梁䑓上沈約詩象)¶
(筵鳴寳瑟周禮樂噐圗雅瑟飾以寳玉者曰寳瑟顔延/年詩嘉運既我從欣願自此畢南史阮孝緒曰庻保促)¶
(生以免塵累列仙傳葛由者羌人也周成王時好刻木/羊賣之一旦騎羊入西蜀蜀中王侯貴人追之上綏山)¶
(山在峨眉山西南髙無極也隨之者不復戯赤城/還皆得仙道陳子昂詩攜手登白日逺遊)¶
　　大庭庫(太平寰宇記大庭氏庫髙二丈在曲阜縣/城内縣東一百五十歩路史大庭氏之膺)¶
　　(籙也都扵曲阜故魯有大庭氏之庫昔者黄帝齋/扵大庭氏之館兹其所矣羅苹註庫在魯城中曲)¶
　　(阜之髙處今在仙源/縣内東隅髙二丈)¶
<pb:KR4c0014_WYG_021-3a>¶
朝登大庭庫雲物何蒼然莫辨陳鄭火空霾鄒魯烟我¶
来尋梓慎觀化入寥天古木朔氣多松風如五絃帝圗¶
終冥没嘆息滿山川(左傳昭公十八年宋衛陳鄭皆火/梓慎登大庭氏之庫以望之曰宋)¶
(衛陳鄭也數日皆来告火杜預註大庭氏古國名在魯/城内扵其處作庫髙顯故登以望氣左傳凡分至啟閉)¶
(必書雲物杜預註雲物氣色災變也荘子安排而去化/乃入于寥天一郭象註入于寂寞而與天為一也宋之)¶
(問詩笙歌入玄地詩酒坐寥天/宋書帝圖凝逺瑞羙昭宣)¶
　　登單父陶少府半月䑓(山東通志半月䑓在舊單/縣城東北隅相傳陶沔所)¶
　　(築單縣即唐時之單父縣/也𨽻宋州  單父音善甫)¶
<pb:KR4c0014_WYG_021-3b>¶
陶公有逸興不與常人俱築䑓像半月迥向(一作/出)髙城¶
隅置酒望白雲商(一作/髙)飇起寒梧秋山入逺海桑柘羅¶
平蕪水色淥且明(一作/清)令人思鏡湖終當過江去愛此¶
暫踟蹰(陸機詩嵗暮商飇飛吕延濟註商飇秋風也江/淹去故鄊賦窮隂匝海平蕪帶天平蕪庶草豐)¶
(茂遥望平坦若剪者也鏡湖在㑹稽山隂兩/縣界其水清澈澄明若鏡故名詳見六巻註)¶
　　天台曉望¶
天台隣四明華頂髙百越門標赤城霞樓棲滄島月憑¶
髙逺登覽直下見溟渤雲垂大鵬翻波動巨鼇没風潮¶
<pb:KR4c0014_WYG_021-4a>¶
爭洶湧神怪何翕忽觀竒跡無倪好道心不歇攀條摘¶
朱實服藥鍊金骨安得生羽毛千春卧蓬闕(台州府志/天台山在)¶
(天台縣北三里自神跡石起至華頂峯皆是為一邑諸/山之總稱按陶𢎞景真誥曰髙一萬八千丈周圍八百)¶
(里山有八重四面如一十道志謂其頂對三辰或曰當/牛女之分上應台宿故曰天台登真隠訣曰處五縣中)¶
(央為餘姚句章臨海天台剡縣也顧野王輿地志云天/台山一名桐栢山衆岳之最秀者也徐靈府記云天台)¶
(山與桐栢接而少異神邕山圗又採浮屠氏説以為閻/浮震旦國極東處又號靈越孫綽賦所謂托靈越以正)¶
(基是也華頂峯在天台縣東北六十里乃天台山第八/重最髙處可觀日月之出没東望大海瀰漫無際寜波)¶
(府志四明山在府西南一百五十里為郡之鎮山由天/台發脉向東北行一百三十里湧為二百八十峯周圍)¶
<pb:KR4c0014_WYG_021-4b>¶
(八百餘里綿亘于寜之奉化慈谿鄞縣紹之餘姚上虞/嵊縣台之寕海諸境上有方石四靣有穴如忩通日月)¶
(星辰之光故曰四明山太平寰宇記赤城山在天台縣/北六里孫綽天台山賦赤城霞起以建標李善註支遁)¶
(天台山銘序曰徃天台山當由赤城為道逕孔靈符㑹/稽記曰赤城山石色皆赤狀似雲霞天台山圗曰赤城)¶
(山天台之南門也建標立物以為表識也溟渤海也見/七卷註大鵬巨鰲俱見一巻註劉琨詩朱實隕勁氣王)¶
(逸楚辭註人得道身生羽毛也梁簡文帝詩千/春誰輿樂王勃詩芝㕓光分野蓬闕感規模)¶
　　早望海霞邉¶
四明三千里朝起赤城霞日出紅光散分輝照雪崖一¶
餐咽瓊液五内發金沙舉手何所待青龍白虎車(楚辭/章句)¶
<pb:KR4c0014_WYG_021-5a>¶
(凌陽子明經言春食朝霞者日始出赤黄氣真誥日者/霞之實霞者日之精君惟聞服日之法未知餐霞之精)¶
(也夫餐霞之經甚秘致霞之道甚易此謂體生玉光霞/映上清之法也南岳魏夫人傳有冉酣瓊液而叩棺參)¶
(同契金砂入五内霧散若風雨太平廣記沈羲吴都人/學道扵蜀中能消災除病救濟百姓功德感天天神識)¶
(之羲與妻賈共載詣子婦卓孔寜家道逢白鹿車一乗/青龍車一乗白虎車一乗從者皆數十人騎皆朱衣仗)¶
(矛帶劍輝耀滿道問羲曰君是沈羲否羲愕然不知何/等答曰是也何為問之騎人曰羲有功于民心不忘道)¶
(自少小以来履行無過受命不長年夀將過黄老今遣/仙官来下迎之侍郎薄延之乗白鹿車是也度世君司)¶
(馬生青龍車是也送迎使者徐福白虎車是也須臾有三/仙人羽衣持節以白玉簡青玉册丹玉字授羲遂載羲)¶
(升/天)¶
<pb:KR4c0014_WYG_021-5b>¶
　　焦山(繆本下多/一杳字)望松寥山(一統志焦山在鎮江府/城東北九里江中後漢)¶
　　(焦先隠此因名旁有海門二山王西樵曰海門山/一名松寥夷山即孟浩然詩所云夷山對海濵者)¶
　　(也鮑天鍾丹徒縣志焦山之餘支東出分峙于鯨/波瀰淼中曰海門山唐詩稱松寥稱夷山即此)¶
石壁望松寥宛然在碧霄安得五綵虹架天作長橋仙¶
人如愛我舉手来相招¶
　　杜陵絶句(胡三省通鑑註杜陵/在長安南五十里)¶
南登杜陵上北望五陵間秋水明落日流光滅逺山(西/都)¶
(賦南望杜霸北眺五陵章懐太子註杜霸謂杜陵霸陵/在城南故南望也五陵謂長陵安陵陽陵茂陵平陵在)¶
<pb:KR4c0014_WYG_021-6a>¶
(渭北故/北眺也)¶
　　登太白峯(一統志太白山在陜西武功縣南九十/里山極髙上恒積雪望之皓然諺云武)¶
　　(功太白去天三百山下軍行不得鳴鼔角鳴則疾/風暴雨立至上有洞即道書第十一洞天又有太)¶
　　(白神祠山半有横雲如瀑布則㴻雨人/常以為候騐語曰南山瀑布非朝即暮)¶
西上太白峯夕陽窮登攀太白與我語為我開天闗願¶
乗泠風去直出浮雲間舉手可近月前行若無山一别¶
武功去何時復更(蕭本/作見)還(爾雅山西曰夕陽山東曰朝陽/邢昺疏日即陽也夕始得陽)¶
(故名夕陽詩大雅公劉云度其夕陽豳居允荒是也莊/子列子御風而行泠然善也郭象註泠然輕妙之貌)¶
<pb:KR4c0014_WYG_021-6b>¶
(泠音/零)¶
　　登邯鄲洪波䑓置酒觀發兵(原註時將遊薊門䑓/元和郡縣志洪波)¶
　　(在磁州邯鄲縣西/北五里  邯音寒)¶
我把两赤羽来遊燕趙間天狼正可射感激無時閒觀¶
兵洪波䑓倚劍望玉闗請纓不繫越且向燕然山風引¶
龍虎旗歌鐘昔(一作/憶)追攀擊筑落髙月投壺破愁顔遥¶
知百戰勝定掃鬼方還(赤羽謂箭之羽染以赤者國語/所謂赤羽之矰是也又六韜註)¶
(飛鳬赤莖白羽以鐡為首電景青莖赤羽以銅為首皆/矢名楚辭舉長矢兮射天狼王逸註天狼星名江淹詩)¶
<pb:KR4c0014_WYG_021-7a>¶
(倚劍臨八荒括地志玉門關在沙州夀昌縣西北一百/十八里終軍自請願受長纓必羈南越王而致之闕下)¶
(詳十五巻註後漢紀永元二年竇憲耿秉自朔方出塞/三千里斬首大獲銘燕然山而還國語歌鐘二肆韋昭)¶
(註歌鐘歌時所奏顔師古急就篇註筑形如小瑟而細/頸以竹擊之通典筑不知誰所造史籍惟云髙漸離善)¶
(擊筑漢髙帝過沛所擊釋名曰筑以竹鼔之也似筝細/項按今制身長四尺三寸項長三寸圍四寸五分頭七)¶
(寸五分上濶七寸五分下濶六寸五分後漢書祭遵為/將軍對酒設樂必雅歌投壺周易髙宗伐鬼方三年克)¶
(之漢書外伐鬼方以安諸夏顔師古註鬼方絶逺之地/一曰國名晋書夏曰薰鬻殷曰鬼方周曰獫狁漢曰匈)¶
(奴/)¶
　　登新平樓(新平郡名即邠/州也𨽻闗内道)¶
<pb:KR4c0014_WYG_021-7b>¶
去國登兹樓懐歸傷暮秋天長落日逺水淨寒波流秦¶
雲起嶺樹胡鴈飛沙洲蒼蒼㡬萬里目極令人愁(王粲/登樓)¶
(賦登兹樓以四望兮聊暇日以/銷憂楚辭目極千里兮傷春心)¶
　　謁老君廟¶
先君懐聖徳靈廟肅神心草合人蹤斷塵濃鳥跡深流¶
沙丹竈滅闗路紫煙沉獨傷千載後空餘松栢林(宋書/靈廟)¶
(荒殘遺象陳昧列仙傳闗令尹喜與老子俱遊流沙化/胡服巨勝實莫知其所終太平御覧闗令内傳曰真人)¶
(尹喜周大夫也為闗令少好學善天文秘緯登樓四望/見東極有紫氣西邁喜曰應有異人過此乃齋戒掃道)¶
<pb:KR4c0014_WYG_021-8a>¶
(以俟之及老子度闗喜先戒闗吏曰若有翁乗青牛薄/板車者勿聼過止以白之果至吏白願少止喜帶印綬)¶
(設師事之道老子重辭之喜曰願為我著書說大道之/意得奉而行焉于是著道徳經上下二巻  文苑英華)¶
(以此詩為𤣥宗過老子廟詩而以先君為仙居丹竈滅/為丹竈没三字不同𤦺玩草合一聨似非太平時天子)¶
(廵幸景象此詩/定是太白作耳)¶
　　秋日登揚州西靈塔(太平廣記揚州西靈塔中國/之尤峻特者唐武宗未拆寺)¶
　　(之前一年天火焚塔俱盡白/雨如㵼旁有草堂一無所損)¶
寳塔凌蒼蒼登攀覽四荒頂髙元氣合標出海雲長萬¶
象分空界三天接畫梁水揺金刹影日動火珠光鳥拂¶
<pb:KR4c0014_WYG_021-8b>¶
瓊簷(蕭本/作簾)度霞連繡栱張目隨征路斷心逐去㠶揚露¶
浩梧楸白霜(繆本/作風)催橘柚黄玉毫如可見于此照迷方¶
(楚辭將往觀乎四荒王逸註荒逺也十洲記鍾山有金/䑓玉闕亦元氣之所合天帝居治處也孝經鉤命決地)¶
(以舒形萬象咸載三天謂欲界天色界天無色界天也/法華經起七寳塔長表金刹伽藍記寳塔五重金刹髙)¶
(聳胡三省通鑑註刹柱也浮圖上柱今謂之相輪舊唐/書火珠大如雞卵圎白皎潔光照數尺狀如水精正午)¶
(向日以艾蒸之即火燃張協七命翠觀岑青彫閣霞連/沈約明堂登歌彫梁繡栱丹楹玊墀楚辭白露既下百)¶
(草兮掩離披此梧楸韻㑹梧桐色白葉如青銅有子肥/羙可食楸說文梓也通志曰梓與楸相似爾雅以為一)¶
(物誤矣陸璣謂楸之疏理白色而生子者為梓齊民要/術謂白色有角為梓無子為楸皆不辨楸梓梓與楸自)¶
<pb:KR4c0014_WYG_021-9a>¶
(異生子不生角說文柚條也似橙而酢史記正義小曰/橘大曰柚樹有刺冬不凋葉青花白子黄赤二樹相似)¶
(非橙也法華經爾時佛放眉間白毫相光照東方萬八/千世界靡不周遍下至阿鼻地獄上至阿迦吒天鮑照)¶
(佛影頌玊毫遺/覿  柚音右)¶
　　登金陵冶城西北謝安墩(太白自註此墩即晋太/傅謝安與右軍王羲之)¶
　　(同登超然有髙世之志余將營園其上故作是詩/  太平寰宇記冶城在今上元縣西五里本吴鑄)¶
　　(冶之地因以為名元帝太興初以王導乆疾方士/戴洋云君本命在申申地有冶金火相鑠不利遂)¶
　　(使范遜移冶于石城東髑髏山處以其地為園多/植林館徐廣晋記成帝適司徒府遊觀冶城之園)¶
　　(即此也六朝事跡謝安墩在半山報寜寺之後基/址尚存謝安與王羲之嘗登此超然有髙世之志)¶
<pb:KR4c0014_WYG_021-9b>¶
　　(世說王右軍與謝太傅登冶城謝悠然逺想有髙/世之志王謂謝曰夏禹勤王手足胼胝文王旰食)¶
　　(日不暇給今四郊多壘宜人人自效而虚談廢務/浮文妨要恐非當今所宜謝荅曰秦任商鞅二世)¶
　　(而亡豈清/談致患耶)¶
晋室昔横潰永嘉遂(蕭本/作逐)南奔沙塵何茫茫龍虎鬬朝¶
昏胡馬風漢草天驕蹙中原哲匠感頽運雲鵬忽飛翻¶
組練照楚國旌旗連海門西秦百萬衆戈甲如雲屯投¶
鞭可填江一掃不足論(一作投䇿可填/江一朝為我吞)皇運有返正醜¶
虜無遺魂談笑遏横流蒼生望斯存冶城訪古跡(一作/至今)¶
<pb:KR4c0014_WYG_021-10a>¶
(古城隅一作/至今冶城隅)猶有謝安墩憑覽周地險髙標絶人喧想¶
像東山姿&KR0225;懐右軍言梧桐識嘉(繆本/作佳)樹蕙草留芳根¶
白鷺映春洲青龍見朝暾地古雲物在䑓傾禾黍繁我¶
来酌清波扵此樹名園功成拂衣去歸入(一作/長嘯)武陵源¶
(南史中原横潰衣冠道盡按晋書懐帝永嘉五年劉曜/王彌入洛陽帝開華林園門出河隂藕池欲幸長安為)¶
(曜等所追及曜等遂焚燒宫廟逼辱后妃百官士庶死/者三萬餘人衣冠之族相率而奔避亂江左書費誓馬)¶
(牛其風孔頴逹正義風放也牝牡相誘謂之風然則馬/牛風佚因牝牡相逐而遂至放佚逺去也漢書胡者天)¶
(之驕子也左傳南國蹙韻㑹蹙廹也殷仲文詩哲匠感/蕭辰組練戰服也見十一卷註陸機詩胡馬如雲屯晋)¶
<pb:KR4c0014_WYG_021-10b>¶
(書苻堅載記堅鋭意荆揚将謀入㓂引羣臣㑹議堅曰/以吾之衆旅投鞭扵江足斷其流謝安傳時苻堅强盛)¶
(疆埸多虞諸将敗退相繼安遣弟石兄子𤣥等應機征/討所在尅㨗堅後率衆號百萬次扵淮淝京師震恐𤣥)¶
(入問計安夷然無懼色答曰巳别有㫖𤣥不敢復言乃/令張𤣥重請安遂命駕出山墅親朋畢集方與𤣥圍碁)¶
(賭别墅安常碁劣扵𤣥是日𤣥懼便為敵手而又不勝/安顧謂其甥羊曇曰以墅乞汝遂游渉至夜乃還指授)¶
(將帥各當其任𤣥等既破堅有驛書至安方對客圉碁/看書既竟即攝放牀上了無喜色碁如故客問之徐答)¶
(曰小児輩遂以破賊既罷還内過户限心喜甚不覺其/屐齒之折其矯情鎮物如此詩大雅仍執醜虜晋書索)¶
(琳傳氷嘉蕩覆海内横流世説謝公在東山朝命屢降/而不動諸人每相與言安石不肯出將如蒼生何顔延)¶
(年詩水國周地險河山信重複謝靈運詩想像崑山姿/&KR0225;邈區中縁左傳宴扵季氏有嘉樹焉宣子譽之太平)¶
<pb:KR4c0014_WYG_021-11a>¶
(寰宇記白鷺洲在江寕縣西三里大江中多聚白鷺因/名之楊齊賢曰白鷺洲在金陵城下秦淮之外一統志)¶
(青龍山在應天府東南三十五里江南通志青龍山在/江寜府上元縣東三十里山産石甚良土人取為碑礎)¶
(通雅曉日為朝暾謝靈運詩曉見朝日暾李周翰註暾/日初出貌武陵源陶淵明所記者見二巻註又述異記)¶
(武陵源在吴中山無他木盡生桃李俗呼為桃李源源/上有石洞洞中有乳水世傳秦末䘮亂吴中人于此避)¶
(難食桃李實者皆得仙則/又一武陵源也  暾音吞)¶
　　登瓦官閣(楊齊賢曰瓦官寺碑云江左之寺莫先/扵瓦官晋武時建以陶官故地故名瓦)¶
　　(官訛而為棺或云昔有僧誦經扵此既死𦵏以虞/氏之棺墓上生蓮花故曰瓦棺中有瓦棺閣髙二)¶
　　(十五丈唐為昇元閣景定建康志古瓦官寺又為/昇元寺在城西南隅晋哀帝興寜二年詔移陶官)¶
<pb:KR4c0014_WYG_021-11b>¶
　　(扵淮水北遂以南岸窰地施僧慧力造瓦官寺舊/志曰瓦棺者非也據俗說云瓦棺寺之名起自西)¶
　　(晋時長沙城隅陸地生青蓮兩朶民以聞官掘得/一瓦棺見一僧形貌儼然其花從舌根生父老云)¶
　　(昔有一僧不說姓名平生誦法華經百餘部臨死/遺言以瓦棺𦵏之遂以寺名為瓦棺本此其説頗)¶
　　(渉誤誕縱有此事亦在長沙與此無與也不知陶/官為瓦官而易官為棺殆附㑹而為之說耳方輿)¶
　　(勝覽昇元寺即瓦棺寺也在建康府城西隅前瞰/江面後據重岡最為古跡李主時昇元閣猶在乃)¶
　　(梁朝故物髙二百四十尺李白詩所謂日/月隠簷楹是也今西南隅戒壇乃是故基)¶
晨登瓦官閣極眺金陵城鍾山對北户淮水入南榮漫¶
漫雨花落嘈嘈天樂鳴兩廊振法鼔四角吟(一作/吹)風筝¶
<pb:KR4c0014_WYG_021-12a>¶
杳出霄漢上仰攀日月行山空霸氣滅地古寒隂生寥¶
廓雲海晚蒼茫宫觀平門餘閶闔字樓識鳯凰名雷作¶
百山動神扶萬栱傾靈光何足貴長此鎮吴京(一統志/鍾山在)¶
(應天府東北山周迴六十里漢秣陵尉蔣子文逐盗死/扵此呉大帝立廟因改蔣山輿地志蔣山古曰金陵山)¶
(一名北山其山磅礴竒秀比諸山特髙楊齊賢曰淮水/即秦淮源扵句容溧水兩山間自方山合流至建鄴貫)¶
(城中而西以達扵江太平寰宇記昇州江寜縣有淮水/北去縣一里源從宣州東南溧水縣烏刹橋西流八百)¶
(五十里輿地志云秦始皇廵㑹稽鑿斷山阜此淮即所/鑿也故名秦淮水孫盛晋春秋亦云是秦所鑿王導令)¶
(郭璞筮即此淮也又稱未至方山有直瀆行三十里許/以地形論之淮水發源詰屈不類人工則始皇所掘宜)¶
<pb:KR4c0014_WYG_021-12b>¶
(此瀆也丹陽記云建康有淮源出華山流入江徐爰釋/問云淮水西北貫都輿地志云淮水發源扵華山在丹)¶
(陽姑孰之界西北流徑建康秣陵二縣之間縈紆京邑/之内至扵石頭入江綿亘三百許里上林賦曝扵南榮)¶
(郭璞曰榮南簷也應劭曰榮屋檐两頭如翼也沈括筆/談榮屋翼也今謂之兩徘徊又謂之兩厦阿彌陀經彼)¶
(佛國土常作天樂晝夜六時雨天曼陀羅花天樂者天/人所作音樂清暢嘹喨㣲妙和雅一切音聲所不能及)¶
(雨花者諸天扵空中散花供飬若雨之從天而下故曰/雨花埤蒼嘈嘈聲衆也法華經今佛世尊欲說大法雨)¶
(大法雨吹大法螺擊大法鼔孫綽天台山賦法鼔琅以/振響李周翰註法鼔鐘也真西山曰風筝簷鈴俗呼風)¶
(馬児楊升菴曰古人殿閣簷稜間冇風琴風筝皆因風/動成音自諧宫商元㣲之詩鳥啄風筝碎珠玉髙駢冇)¶
(夜聼風筝詩僧齊已有風琴引王半山有風琴詩此乃/簷下鐡馬也今人名紙鳶曰風筝非也寥廓寛廣貌景)¶
<pb:KR4c0014_WYG_021-13a>¶
(定建康志按宫苑記晋成帝修新宫南靣開四門最西/曰西掖門正中曰大司馬門次東曰南掖門最東曰東)¶
(掖門南掖門宋改閶闔門陳改端門江南通志按宫苑/記鳯凰樓在鳯䑓山上宋元嘉中建甘泉賦抗浮柱之)¶
(飛榱兮神莫莫而扶傾顔師古註言舉立浮柱而駕飛/榱其形危竦有神扵㝠寞之中扶持故不傾也魯靈光)¶
(殿賦神靈扶其楝宇歴千載而彌堅後漢紀魯㳟王好/宫室起靈光殿甚壯麗魯靈光殿賦序魯靈光殿者盖)¶
(景帝程姬之子㳟王餘之所立也恭王始都下國好治/宫室遂因魯僖基兆而營焉吴京謂金陵之地見五卷)¶
(註/)¶
　　登梅岡望金陵贈族姪髙座寺僧中孚(太平寰宇/記梅嶺岡)¶
　　(在昇州江寜縣南九里周迥六里輿地志云在國/門之東晋豫章太守梅&KR0296;家扵岡下故民名之景)¶
<pb:KR4c0014_WYG_021-13b>¶
　　(定建康志梅嶺岡在城南九里長六里髙二丈上/有亭為士庶逰春之所江南志聚寳山在江寜府)¶
　　(城南聚寳門外其東嶺為雨花䑓山麓為梅岡晋/豫章内史梅賾家扵此舊多亭榭自六朝迄今為)¶
　　(士人遊覽勝地髙座寺在江寜府雨花䑓梅岡晋/永嘉中建名甘露寺西竺僧尸黎宻據髙座説法)¶
　　(世謂髙座道人葬此故名/或云晋法師竺道生所居)¶
鍾山抱金陵霸氣昔騰發天(一作/神)開帝王居海色照宫¶
闕羣峰如逐鹿奔走相馳突江水九道来雲端遥明没¶
時遷大運去龍虎勢休歇我来屬天清登覽窮楚越吾¶
宗挺禪伯特秀鸞鳯骨(一作吾宗道門/秀特異鸞鳯骨)衆星羅青天明¶
<pb:KR4c0014_WYG_021-14a>¶
(繆本/作朗)者獨有月冥居順生理草木不翦伐烟忩引薔薇¶
石壁老野蕨吴風謝安屐白足傲霜韈㡬宿一下山(一/作)¶
(下山/来)蕭然忘干謁談經演金偈降鶴舞海雪時聞天香¶
來了與世事絶佳遊不可得春去(蕭本/作風)惜逺别賦詩留¶
巖屏千載庻不滅(江南通志鍾山在江寕府東北一曰/金陵山一曰蒋山一名北山一名𤣥)¶
(武山俗名紫金山週圍六十里髙一百五十丈諸葛亮/對吴大帝云鍾山龍蟠指此曹植詩壮哉帝王居佳麗)¶
(殊百城書禹貢荆州九江孔殷孔安國註江扵此州界/分為九道𤦺按今之九江僅有其名九𣲖之跡邈不可)¶
(見盖川瀆之形不能無變遷故也詳見十四巻註但金/陵去九江甚逺即使唐時水脉未改然登梅崗而望九)¶
<pb:KR4c0014_WYG_021-14b>¶
(江亦豈目力之所能及詩人誇大之辭多過其實徃徃/若此矣何晏景福殿賦乃大運之攸戾李周翰註大運)¶
(天運龍虎勢謂龍蟠虎踞之勢金陵之地古為吴地其/西為楚其南為越吴風謂吴人風俗晋書謝安傅𤣥等)¶
(既破苻堅有驛書至安還内過户限心喜甚不覺其屐/齒之折謝安屐是借用其事神僧傳釋曇始闗中人出)¶
(家以後多有異跡足白扵靣雖洗渉泥水未嘗霑濕天/下咸稱白足和尚長安人王胡其叔死數年忽見形将)¶
(胡遍㳺地獄示諸果報謂曰已知因果應當奉事白足/何練胡遍訪衆僧惟見始足白扵面因而事之北史酈)¶
(道約好以榮利干謁偈釋氏韻辭也佛所說之/偈謂之金偈華嚴經雨衆天花天香天末香)¶
　　登金陵鳯凰䑓(江南通志鳯凰䑓在江寕府城内/之西南隅猶有陂陀尚可登覽宋)¶
　　(元嘉十六年有三鳥翔集山間文彩五色狀如孔/雀音聲諧和衆鳥羣附時人謂之鳯凰起䑓于山)¶
<pb:KR4c0014_WYG_021-15a>¶
　　(謂之鳯凰䑓山曰鳯臺山里曰鳯凰里珊瑚鉤詩/話金陵鳯凰䑓在城之東南四顧江山下窺井邑)¶
　　(古今題詠惟/謫仙為絶唱)¶
鳯凰臺上鳯凰遊鳯去䑓空江自流吴宫(一作/時)花草埋¶
幽徑晋代(一作/國)衣冠成古丘三山半落青天外一(一作/二)¶
水中分白鷺洲總為(一作/盡道)浮雲能蔽日長安不見使人¶
愁(吴宫謂孫權建都時所造宮室景定建康志三山在/城西南五十七里周迴四里髙二十九丈輿地志云)¶
(其山積石森欝濱于大江三峯排列南北相連故號三/山陸放翁入蜀記三山自石頭及鳯凰䑓望之杳杳有)¶
(無中耳及過其下則距金陵才五十餘里史正志二水/亭記秦淮源出句客溧水兩山自方山合流至建業貫)¶
<pb:KR4c0014_WYG_021-15b>¶
(城中而西以達扵江有洲横截其間李太白所謂二水/中分白鷺洲是也一統志白鷺洲在應天府西南江中)¶
(陸子新語邪臣之蔽賢猶浮雲之障日月也不劉後村/曰古人服善李白登黄鶴樓有眼前有景道  得崔顥)¶
(題詩在上頭之語至金陵乃作鳯凰䑓詩以擬之今觀/二詩真敵手棋也瀛奎律髓太白此詩與崔顥黄鶴樓)¶
(相似格律氣勢未易甲乙此詩以鳯凰䑓為名不過起/兩句已盡之矣下六句乃登䑓而觀望之景也三四懷)¶
(古人之不見五六七八咏今日之景而慨帝都之不可/見登䑓而望所感深矣田子藝曰人知李白鳯凰䑓鸚)¶
(鵡洲出扵黄鶴樓不知崔顥乂出扵龍池篇沈詩五龍/二池四天崔詩三黄鶴二去二空二人二悠悠歴歴萋)¶
(萋李詩三鳯二凰二䑓又三鸚鵡二江三洲二青四篇/機抒一軸天錦燦然各用叠字成章尤竒絶也趙宧光)¶
(曰詩原引沈佺期龍池篇云龍池躍龍龍巳飛龍德先/天天不違池開天漢分黄道龍向天門入紫㣲邸第樓)¶
<pb:KR4c0014_WYG_021-16a>¶
(䑓多氣色君王鳬雁有光輝為報寰中百川水来朝此/地莫東歸崔顥篤好之先擬其格作雁門胡人歌云髙)¶
(山代郡東接燕雁門胡人家近邉解放胡鷹逐塞鳥能/将代馬獵秋田山頭野火寒多燒雨裏孤峯濕作烟聞)¶
(道遼西無闘戰時時醉向酒家眠自分無以尚之别作/黄鶴樓詩云昔人已乗黄鶴去此地空餘黄鶴樓黄鶴)¶
(一去不復返白雲千載空悠悠晴川歴歴漢陽樹芳草/萋萋鸚鵡洲日暮鄉関何䖏是烟波江上使人愁然後)¶
(直出雲&KR0056;之上視龍池直俚談耳李白壓倒不敢措詞/别題鸚鵡洲云鸚鵡来過吴江水江上洲傳鸚鵡名鸚)¶
(鵡西飛隴山去芳洲之樹何青青&KR0196;開蘭麝香風暖岸/夾桃花錦浪生遷客此時徒極目長洲孤月向誰明而)¶
(自分調不若也扵心終不䧏又作鳯凰䑓云鳯凰䑓上/鳯凰逰鳯去䑓空江自流吴宫花草埋幽徑晉代衣冠)¶
(成古丘三山半落青天外二水中分白鷺洲總為浮雲/能蔽日長安不見使人愁然後可以雁行無媿矣按前)¶
<pb:KR4c0014_WYG_021-16b>¶
(後五篇並古風也而後人以龍池題作篇鴈門題作歌/遂入之古體黄鶴鸚鵡鳯凰入之近體非也弇州元瑞)¶
(亦舉崔顥雁門胡人歌沈佺期龍池篇謂當與黄鶴同/調不當一置之律二置之古也按黄鶴詩調取之龍池)¶
(格取之雁門李之擬崔鸚鵡取其格鳯凰取其調徐栢/山謂李白鸚鵡洲詩全效崔顥黄鶴鳯凰非其正擬也)¶
(予則以為論字句鸚鵡逼真論格調則鸚鵡卑弱略非/鳯凰黄鶴敵手當時太白既賦鸚鵡不慊而更轉髙調)¶
(調故可以相頡頏而語稍粗矣二詩皆本之崔然鸚鵡/不敢出也又曰黄鶴鳯凰相敵在何處黄鶴第四句方)¶
(成調鳯凰第二句即成調不有後句二詩首唱皆淺穉/語耳調當讓崔格則遜李顥雖髙出不免四句巳盡後)¶
(半首别是一律前半則古絶也邵氏聞見後録歐陽公/每哦太白三山半落青天外二水中分白鷺洲之句曰)¶
(杜子美不道也予謂約以子美律/詩青天外正可以白鷺洲作偶)¶
<pb:KR4c0014_WYG_021-17a>¶
　　望廬山瀑布二首(太平御覽周景式廬山記曰白/水在黄龍南數里即瀑布水也)¶
　　(土人謂之白水湖其水出山腹挂流三四百丈飛/湍扵林峯之表望之若懸素注水處石悉成井其)¶
　　(深不/測也)¶
西登香爐峯南見(一作/望)瀑布水挂流三百丈(一作/千匹)噴壑¶
數十里歘如飛電(一作/練)来隠若白虹起初驚河漢(一作/銀河)¶
落半灑雲天(一作半/㵼金潭)裏仰觀勢轉雄壯哉造化功海風¶
吹不斷江(一作/山)月照還空空中亂潨射左右洗青壁飛¶
珠散輕霞流沫沸穹石而我樂(繆本/作逰)名山對之心益閒¶
<pb:KR4c0014_WYG_021-17b>¶
無論潄瓊液且得洗塵顔且諧宿所好永願辭人間(一/作)¶
(集譜宿所好永不歸人間香白居易廬山草堂記匡廬/竒秀甲天下山山北峯曰  爐峯太平寰宇記香爐峯)¶
(在廬山西北其峯尖圎&KR0196;雲聚散如博山香爐之状沈/約詩掣曵㵼流霞奔飛似白虹詩經集傳潨水㑹也上)¶
(林賦觸穹石張揖/註穹石大石也)¶
　　其二¶
日照香爐生紫烟遥看瀑布挂前(繆本/作長)川飛流直下三¶
千尺疑是銀河落九(一作/半)天(一本題云望廬山香爐峯/瀑布曰廬山上與星斗連)¶
(日照香爐生紫&KR0196;下両句同界韻語陽秋徐凝瀑布詩/有云千古猶疑白練飛一條  破青山色或謂樂天有)¶
<pb:KR4c0014_WYG_021-18a>¶
(賽不得之語獨未見李白詩耳李白望廬山瀑布詩曰/飛流直下三千尺疑是銀河落九天故東坡云天遣銀)¶
(河一𣲖垂古来惟有謫仙詞飛流濺沫知多少不為徐/凝洗惡詩以余觀之銀河一𣲖猶涉比擬不若白前篇)¶
(云海風吹不斷江月照還空鑿空道出為可喜也苕溪/漁隠叢話太白望廬山瀑布絶句東坡羙之有詩云帝)¶
(遣銀河一𣲖垂古来惟有謫仙詞然余謂太白前篇古/詩云海風吹不斷江月照還空磊落清壮語簡而意盡)¶
(優扵絶/句多矣)¶
　　望廬山五老峯(太平御覧潯陽記云廬山北有五/老峯扵廬山最為峻極横隐蒼穹)¶
　　(積石巉巗迥壓彭蠡其形勢如河中虞卿縣前五/老之形故名太平寰宇記五老峯在廬山東懸崖)¶
　　(突出如五人相逐羅列之状方輿勝覧五老峯在/廬山五峯相連故名浮屠老子宮皆在其下潜確)¶
<pb:KR4c0014_WYG_021-18b>¶
　　(居類書五老峯在廬山頂東南自府治北望森然立/如施帟幕者是也商丘漫語曰自下望之狀如離)¶
　　(其上相距甚逺不相聨屬巉峭壁立數千仞軒軒/然如人箕踞而窺重湖又如五雲翩翩欲飛舊有)¶
　　(李太白書堂江西通志五老峯在南康府城北三/十里為廬山盡處石山骨立突兀凌霄如五人駢)¶
　　(肩然懸巖峭壁難扵登陟雲霧巻舒/乃郡之發脉山也李白嘗築居扵此)¶
廬山東南五老峯青天削出金芙蓉九江秀色可攬結¶
吾將此地巢雲松(芙蓉蓮花也山峯秀麗可以比之其/色黄故曰金芙蓉也樂府子夜歌玉)¶
(藕金芙蓉晋書安帝隆安中百姓忽作懊憹之歌其曲/曰草生可攬結女児可攬擷方輿勝覧圗經李白性喜)¶
(名山飄然有物外志以廬阜水石佳處遂徃逰焉卜築/五老峯下有書堂舊址後北歸猶不忍去指廬山曰與)¶
<pb:KR4c0014_WYG_021-19a>¶
(君再㑹不敢寒盟丹崖綠壑神其鍳之杜甫詩/匡山讀書處頭白好歸來或以為綿之匡山)¶
　　江上望皖公山(唐書地理志舒州懐寜縣有皖山/太平御覧漢書地理志曰皖山在)¶
　　(灊山與天柱峯相連其山三峯鼎峙疊嶂重巒拒/雲㮣日登陟無由山經曰皖山東靣有激水冬夏)¶
　　(懸流狀如瀑布下有九泉井有一石牀可容百人/其井莫知深淺若天時亢旱殺一犬投其中即降)¶
　　(雷雨犬亦流出方輿勝覧皖山在安慶府淮寕縣/西十里皖伯始封之地江南通志皖山一名皖公)¶
　　(山在安慶府潜山縣與潛山天柱山相連三峯鼎/峙為長淮之扞蔽空青積翠萬仞如翔仰摩層霄)¶
　　(俯瞰廣野瑰竒秀麗不可名状上有天池峯峯上/有試心橋天印石甕巖狀如甕人不可到有石樓)¶
　　(峯勢若樓觀/  皖音近緩)¶
<pb:KR4c0014_WYG_021-19b>¶
竒峯出竒雲秀木含秀氣清宴皖公山巉絶稱人意獨¶
逰滄江上終日淡無味但愛兹嶺髙何由討靈異黙然¶
遥相許欲往心莫遂待吾還丹成投跡歸此地(揚雄校獵/賦扵是天)¶
(清日晏顔師古註晏無雲也陸㳺入蜀記北望正見皖/山太白江上望皖公山詩巉絶稱人意巉絶二字不刋)¶
(之妙也老子道之出口淡乎其無味甄鸞笑道論神仙/金液經云金液還丹太上所服而神今令燒水銀還復)¶
(為丹服之得仙白日升天/求仙不得此道徒自苦耳)¶
　　望黄鶴山(蕭本作樓誤州太平御覧江夏圖經云/黄鶴山在鄂  江夏縣東九里其山斷)¶
　　(絶無連接舊傳云昔有仙人控黄鶴扵此山故以/為名梁湘東王晋安寺䃅云黄鶴從天而夜響是)¶
<pb:KR4c0014_WYG_021-20a>¶
　　(也苕溪漁隠叢話鄂州城之東十里許其髙聳而/秀者是為黄鶴山一統志黄鶴山在武昌府城西)¶
　　(南一名黄鶴山世傳仙/人騎黄鶴過此因名)¶
東望黄鶴山雄雄半空出四靣生白雲中峯倚紅日巖¶
巒行穹跨峯嶂亦冥宻頗聞列仙人于此學飛術一朝¶
向蓬海千載空石室金竈生&KR0196;埃玉潭秘清謐地古遺¶
草木庭寒老芝朮蹇余羡攀躋因欲保閒逸觀竒徧諸¶
岳兹嶺不可匹結心寄青松永悟客情畢(鮑照詩青冥/揺烟樹穹跨)¶
(負天石陳子昻詩石林何冥宻幽洞無留行清謐猶清/静也江淹詩金竈煉神丹謝靈運曇隆法師誄茹芝术)¶
<pb:KR4c0014_WYG_021-20b>¶
(而共餌披法言而同巻楚辭蹇誰留兮中洲王/註蹇辭也謂發語聲説文躋登也  謐音宻)¶
　　鸚鵡洲(胡三省通鑑註鸚鵡洲在江夏江中禰衡/作鸚鵡賦扵此洲因以為名洲之下即黄)¶
　　(鵠磯陸㳺入蜀記鸚鵡洲上有茂林神祠逺望如/小山洲盖禰正平被殺處按鸚鵡洲在漢陽府城)¶
　　(西南二里大江中尾直黄鵠/磯明季為水冲没遂不可見)¶
鸚鵡来過吴江水江上洲傳鸚鵡名鸚鵡西飛隴山去¶
芳洲之樹何青青烟開蘭葉香風暖岸夾桃花錦浪生¶
遷客此時徒極目長洲孤月向誰明(盧照隣五悲鳯凰/樓上隴山雲鸚鵡)¶
(洲前吳江水藝文類聚秦川記曰隴西郡有隴山山東人/升此而頋瞻者莫不悲思哀傷通典天水郡有大阪名)¶
<pb:KR4c0014_WYG_021-21a>¶
(曰隴坻亦曰隴山楚辭採芳洲兮杜若王逸註芳洲香/草叢生水中之處洛陽伽藍記春風動樹則蘭開紫葉)¶
(梁簡文帝詩春衫湔錦浪尾瀛奎律髓太白此詩乃是/效崔顥體皆扵五六加工  句寓感嘆是時律詩猶未)¶
(甚拘/偶也)¶
　　九日登巴陵置酒望洞庭水軍(舊註時賊逼華容/縣  書經集傳東)¶
　　(陵巴陵也今岳州巴陵縣也地理今釋東陵即巴/丘山一名天岳山今湖廣岳州府城是其遺址一)¶
　　(統志巴丘山在岳州府城南一名巴蛇塜羿屠巴/蛇于洞庭積骨為丘故名是巴陵即巴丘山也洞)¶
　　(庭湖在岳州府城西南元和郡縣志/岳州有華容縣去州一百六十里)¶
九日天氣清登髙無秋雲造化闢川岳了然楚漢分長¶
<pb:KR4c0014_WYG_021-21b>¶
風鼔横波合沓蹙龍文憶昔傳逰豫樓船壮横汾今兹¶
討鯨鯢旌斾何繽紛白羽落酒樽洞庭羅三軍黄花不¶
掇手戰鼔遥相聞劍舞轉頽陽當時日停曛酣歌激壯¶
士可以摧妖氛握齱(繆本作/䠎踀)東籬下淵(繆本/作泉)明不足羣¶
(楚漢謂楚地之山及漢水也髙唐賦長風至而浪起昭/明文選上行幸河東祠后土頋視帝京欣然中流與羣)¶
(臣飲燕上歡甚乃自作秋風辭曰泛樓船兮濟汾河横/中流兮揚素波簫鼔鳴兮發棹歌李善註作大船上施)¶
(楼故號曰楼船鯨鯢大魚之惡者以喻盗賊詳八巻註/家語白羽若月赤羽若日旌旗繽紛下盤扵地劍舞停)¶
(曛用虞公揮戈囬日事已見三卷註謝宣逺詩頽陽照/通津南史清妖氛扵灨石滅沴氣扵雩都史記酈生傳)¶
<pb:KR4c0014_WYG_021-22a>¶
(皆握齱好苛禮應劭曰握齱急促之貌韋昭曰握齱小/節也陶淵明詩採菊東籬下悠然見南山蕭士贇曰用)¶
(武之時儒生必輕太白此言其/以淵明自况乎  齱音近促)¶
　　秋登巴陵望洞庭¶
清晨登巴陵周覽無不極明湖映天光徹底見秋色秋¶
色何蒼然際海俱澄鮮山青滅逺樹水綠無寒&KR0196;来㠶¶
出江中去鳥向日邉風清長沙浦霜(蕭本/作山)空雲夣田瞻¶
光惜頽髪閲水悲阻年北渚既蕩漾東流自潺湲郢人¶
唱白雪越女歌採蓮聽此更腸斷憑崖涙如泉(謝靈運/詩空水)¶
<pb:KR4c0014_WYG_021-22b>¶
(共澄鮮地理今釋洞庭湖在今湖廣岳州府巴陵縣西/南北接華容安郷二縣西南接常徳府龍陽縣東南接)¶
(長沙府湘隂縣界為湖南衆水之滙長沙浦謂自長沙/而入洞庭之水古雲夣澤跨江之南北自岳州外凡江)¶
(夏漢陽沔陽安陸徳安漢陽荆州皆其兼亘所及藝文/類聚宋玉小言賦曰楚襄王登陽雲之䑓命諸大夫景)¶
(差唐勒宋玊等並造大言賦賦畢而宋玊受賞曰有能/為小言賦者賜之雲夣之田瞻光瞻日月之光閲水閲)¶
(逝去之水後漢書馬援傳徂年已流壮情方勇楚辭帝/子降兮北渚江淹詩北渚有帝子蕩漾不可期漢書河)¶
(蕩蕩兮激潺湲顔師古註潺湲激流也郢/人白雪見二卷註劉琨詩淚下如泉流)¶
　　與夏十二登岳陽樓(方輿勝覧岳陽楼在岳州郡/治西南西靣洞庭左頋君山)¶
　　(不知創始為誰唐開元四年中書令張説/出守是邦與才士登臨賦詠自此名著)¶
<pb:KR4c0014_WYG_021-23a>¶
樓觀岳陽盡川迥洞庭開鴈引愁心(一作鴈/别秋江)去山銜好¶
月来雲間連(繆夲/作逢)下榻天上接行杯醉後凉風起吹人¶
舞袖迴(岳陽謂天岳山之陽楼依此立名洞庭一湖正/在樓前浩浩蕩蕩茫無涯畔所謂巴陵勝槩盡)¶
(在是矣下榻用陳蕃禮徐穉周璆事見十四二十巻註/沈約詩賓至下塵榻王勃文徐孺下陳蕃之榻下字本)¶
(此傳盃而/飲曰行盃)¶
　　登巴陵開元寺西閣贈衡岳僧方外(唐㑹要天授/元年十月二)¶
　　(十九日两京及天下諸州各置大雲寺一所開元/二十六年六月一日並改為開元寺胡三省通鑑)¶
　　(註開元寺今諸州間亦有/之盖唐開元中所置也)¶
<pb:KR4c0014_WYG_021-23b>¶
衡岳有開(蕭本/作闡)士五峯秀真骨見君萬里心海水照秋¶
月大臣南溟去問道皆請謁洒以甘露言清凉潤肌髪¶
明湖落天鏡香閣凌銀闕登眺餐惠風新花期啟發(通/典)¶
(衡山在今衡陽郡湘潭縣釋氏要覧開士經音疏云開/逹也明也解也士則士夫也經中多呼菩薩為開士前)¶
(秦苻堅賜沙門有徳解者號開士李雁湖曰妙法蓮花/經䟦陀羅等與其同伴十六開士云云開士者能自開)¶
(覺又開他心菩薩之異名也傳燈録惠可大師返香山/終日宴坐經八載于寂黙中見一神人謂曰将欲受果)¶
(何滯此耶翊日覺頭痛如刺其師欲治之空中有聲曰/此乃换骨非常痛也師視其頂即如五峯秀出矣法華)¶
(經如以甘露洒除熱得清凉維摩詰經上方界分過四/十二恒河沙佛土有國名衆香佛號香積其界一切皆)¶
<pb:KR4c0014_WYG_021-24a>¶
(以香作樓閣初學記梁元/帝纂要曰春風曰惠風)¶
　　與賈至(繆本缺/至字)舍人於龍興寺剪落梧桐枝望㴩¶
　　湖(岳陽風土記龍興觀故基在太平寺東舊有西/閣為登覽之勝㴩湖在州南春冬水涸昔人謂)¶
　　(之乾湖水經謂之滃湖秋夏水漲即渺瀰勝千石/舟通閣子鎮元和郡縣志㴩湖一名滃湖在岳州)¶
　　(巴陵縣南一十里一統志㴩湖在岳州府城東南/五里趙冬曦㴩湖詩序巴丘南㴩湖者盖沅湘澧)¶
　　(汩之餘波焉兹水也淪滙洞庭澹澹千里夏潦奔/注則泆為此湖冬霜既零則涸為平野按爾雅云)¶
　　(水反入為㴩斯名/之作有由焉耳)¶
翦落青梧枝㴩湖坐可窺雨洗秋山凈林光澹碧滋水¶
<pb:KR4c0014_WYG_021-24b>¶
閒明鏡轉雲繞畫屏移千古風流事名賢共此時¶
　　挂席江上待月有懷¶
待月月未出望江江自流倐忽城西郭青天懸玉鉤素¶
華雖(繆本/作難)可攬清景不同逰耿耿金波裏空瞻鳷鵲樓¶
(鮑照翫月城西詩始見西南樓纎纎如玉鉤陸機詩安/寢北堂上明月入我牖照之有餘輝攬之不盈手謝眺)¶
(詩金波麗鳷鵲劉良註/金波月也鳷鵲館名)¶
　　金陵望漢江¶
漢江迴萬里𣲖作九龍盤横潰豁中國崔嵬飛迅湍六¶
<pb:KR4c0014_WYG_021-25a>¶
帝淪亡後三吴不足觀我君混區宇垂拱衆流安今日¶
任公子滄浪罷釣竿(郭璞江賦流九𣲖乎潯陽應劭漢/書註江自廬江潯陽分為九詳見)¶
(十四卷註謝靈運詩天地中横潰江賦長波浹渫峻湍/崔嵬張銑註崔嵬湍髙貌六帝呉晋宋齊梁陳六代之)¶
(帝水經註呉後分為三世號三呉吴興吴郡㑹稽也東/京賦區宇乂寕書武成垂拱而天下治孔頴達正義說)¶
(文云拱斂手也垂拱而天下治謂所任得人人皆稱職/手無所營下垂其拱故美其垂拱而天下治也戰國䇿)¶
(秦王垂拱而取西河之外鮑彪註垂衣拱手言無所事/也任公子投竿東海釣得大魚詳見大鵬賦註因衆𣲖)¶
(安流水無巨魚故任公子之釣竿可罷喻言/江漢寜靜地無巨㓂則王者之征伐可除也)¶
　　秋登宣城謝朓北樓(一統志北樓在寕國府治北/南齊守謝朓建江南通志陵)¶
<pb:KR4c0014_WYG_021-25b>¶
　　(陽山在寕國府城南岡巒盤屈三峯秀㧞為一郡/之鎮上有樓即謝朓北樓李白所稱江城如畫者)¶
江城如畫裏山晚望晴空两水夾明鏡雙橋落彩虹人¶
烟寒(一作/空)橘柚秋色老梧桐誰念北樓上臨風懷謝公¶
(宣州圗經宛溪句溪两水遶郡城合流有鳯凰濟川二/橋開皇時建江南通志宛溪在寜國府城東跨溪上下)¶
(有兩橋上橋曰鳯凰直城東南秦和門外下/橋曰濟川直城東陽徳門外並隋開皇中建)¶
　　望天門山(圖經天門山在太平州當塗縣西南二/十里又名蛾眉山二山夹大江對峙東)¶
　　(曰博望西/曰梁山)¶
天門中斷楚江開碧水東流至北迴两岸青山相對出¶
<pb:KR4c0014_WYG_021-26a>¶
孤㠶一片日邉来(至北繆本作直北一作至此毛西河/曰因梁山博望夹峙故江水至此一)¶
(迴旋也時刻誤此作北既東又理/北既北又迴已乖句調兼失義)¶
　　望木𤓰山(一統志木𤓰山在常徳府城東七里李/白謫夜郎過此有詩云云又江南通志)¶
　　(木𤓰山在池州府青陽木𤓰鋪杜牧求雨處/今尚有廟二處皆太白常㳺之地未知孰是)¶
早起見日出暮見(繆本/作㸔)棲鳥還客心自酸楚况對木𤓰¶
山(千金翼方木/𤓰實味酸)¶
　　登敬亭北二小山余時(按客字上似/缺一送字)客逢崔侍御¶
　　並登此地(一統志敬亭山在/寕國府城北十里)¶
<pb:KR4c0014_WYG_021-26b>¶
送客謝亭北逢君縱酒還屈盤戱白馬大笑上青山廻¶
鞭指長安西日落秦闗帝郷三千里杳在碧雲間(一統/志謝)¶
(公亭在寕國府治北即謝朓送范雲之零陵處漢/書田廣與食其日縱酒顔師古註縱意而飲酒)¶
　　過崔八丈水亭¶
髙閣横秀氣清幽併在君簷飛宛溪水忩落敬亭雲猿¶
嘯風中斷漁歌月裏聞閒隨白鷗去沙上自為羣(宛溪/水敬)¶
(亭山俱/見前註)¶
　　登廣武古戰塲懷古(水經註郡國志滎陽縣冇廣/武城城在山上漢所城也髙)¶
<pb:KR4c0014_WYG_021-27a>¶
　　(祖與項羽臨絶澗對語責羽十罪羽射漢祖中胸/處也後漢書註西征記曰有三皇山或謂三室山)¶
　　(山上有二城東者曰東廣武西者曰西廣武各在/一山頭相去二百餘歩其間隔深澗漢祖與項籍)¶
　　(語處元和郡縣志東廣武西廣武二城各在一山/頭相去二百餘歩在鄭州滎澤縣西二十里漢髙)¶
　　(與項羽俱臨廣武而軍今東城冇髙壇即是項羽/坐太公扵上以示漢軍處一統志古戰塲在開封)¶
　　(府廣武山下/即楚漢戰處)¶
秦鹿奔野草逐之若飛蓬項王氣盖世紫電明雙瞳呼¶
吸八千人横行起江東赤精斬白帝叱咤入闗中兩龍¶
不並躍五緯與天同楚滅無英圗漢興有成(繆本/作來)功按劍¶
<pb:KR4c0014_WYG_021-27b>¶
清八極歸酣歌大風伊昔臨廣武連兵决雌雄分我一¶
盃羮太皇乃汝翁戰爭有古跡壁壘頽層穹猛虎嘯(繆/本)¶
(作/吟)洞壑饑鷹鳴秋空翔雲曉列陣殺氣赫長虹撥亂屬¶
豪聖俗儒安可通沉&KR0698;呼豎子狂言非至公撫掌黄河¶
曲嗤嗤阮嗣宗(史記蒯通曰秦失其鹿天下共逐之扵/是髙材㨗足者先得焉張晏曰以鹿喻)¶
(帝位也項羽垓下歌力㧞山兮氣盖世史記項羽本紀/聞項羽亦重瞳子又羽本紀籍與江東子弟八千人渡)¶
(江而西漢書待詔夏賀良等言赤精子之䜟應劭註髙/祖感赤龍而生自謂赤帝之精陳子昻詩復聞赤精子)¶
(提劍入咸京斬白帝事詳一卷擬恨賦註史記索隠叱/咤發怒聲通典平王東遷洛邑以岐酆之地賜秦襄公)¶
<pb:KR4c0014_WYG_021-28a>¶
(乃為秦地至孝公作為咸陽築冀闕徙都之故謂之秦/川亦曰闗中地闗中記曰東自函闗今𢎞農郡靈寳縣)¶
(界西至隴闗今汧陽郡汧源縣界二関之中謂之闗中/東西千餘里史記漢王之入関五星聚東井東井者秦)¶
(分也先至必霸西京賦髙祖之始入也五緯相汁以旅/扵東井李善註五緯五星也宋書英圗武畧事駕前古)¶
(髙誘淮南子註八極八方之極也漢髙帝沛宫歌大風/起兮雲飛揚威加海内兮歸故鄉詳見二十卷註項羽)¶
(本紀漢王引兵渡河復取成臯軍廣武就敖倉食項王/巳定東海来西與漢俱臨廣武而軍相守數月項王為)¶
(髙爼置太公其上告漢王曰今不急下吾烹太公漢王/曰吾與項羽俱北面受命懐王曰約為兄弟吾翁即若)¶
(翁必欲烹而翁則幸分我一杯&KR0245;項王怒欲殺之項伯/曰天下事未可知且為天下者不頋家雖殺之無益祗)¶
(益禍耳項王從之楚漢乆相持未决丁壯苦軍旅老弱/罷轉漕項王謂漢王曰天下匈匈數嵗徒以吾兩人耳)¶
<pb:KR4c0014_WYG_021-28b>¶
(願與漢王挑戰决雌雄母徒苦天下之民父子為也漢/王笑謝曰吾寜闘智不能闘力扵是項王乃即漢王相)¶
(與臨廣武間而語漢王數之項王怒欲一戰漢王不聴/項王伏弩射中漢王史記秦楚之際月表撥亂誅暴平)¶
(定海内卒踐帝阼成扵漢家淮南子康樂沉&KR0698;髙誘註/沉&KR0698;滛酒也韓詩薛君章句夫飲之禮齊顔色均衆寡)¶
(謂之沉閉門不出謂之&KR0698;廣韻嗤笑也三國志註阮籍/字嗣宗魏氏春秋曰籍嘗登廣武觀楚漢戰處乃嘆曰)¶
(時無英雄使豎子成名嘆東坡志林昔先友史經臣彦/輔謂余阮籍登廣武而  曰時無英雄使豎子成名豈)¶
(謂沛公豎子乎予曰非也傷時無劉項也豎子指晋魏間/人耳今日讀李白登廣武古戰塲詩沉&KR0698;呼豎子狂言)¶
(非至公乃知太白亦誤認嗣宗語嗣宗雖放蕩本有志/扵世以魏晋間多故故一放扵酒何至以沛公為豎子)¶
(乎洪容齋曰阮籍登廣武嘆曰時無英雄使豎子成名/盖嘆是時無英雄如昔人者俗士不達以為籍譏漢祖)¶
<pb:KR4c0014_WYG_021-29a>¶
(雖李白亦有是言失之矣蕭士贇曰予嘗讀阮籍傳未/嘗不羡其能以佯狂任達全身逺害扵晋魏之交非見)¶
(逺識㣲孰能與扵此品量人物之際豈不識漢髙之為/人至發廣武之嘆哉因味其言至扵時之一字而知籍)¶
(之所謂時無英雄者非指漢髙也盖謂所遭之時炎劉/之末桓靈之君無英雄之材卒使神鼎暗移扵臣下也)¶
(豎子者指曹氏父子籍之興嘆者此耳或曰然則太白/之詩失言矣曰此非太白之詩也詩中語意錯亂用事)¶
(失倫大風之歌能事畢矣詩乃重申廣武之事此詩本/意稱述髙祖之羙如仗義入闗縞素代楚軍臨廣武數)¶
(羽十罪可稱者不少曽無一語及此分&KR0245;之語出扵一/時處變之權奚足為髙祖道者可謂無識者矣太白有)¶
(識者也肯作此語乎吾故曰非太白之詩也琦按阮籍/盖習見夫三國之時覆軍殺将亙勝亙敗而終未能一)¶
(統以視項羽之一敗而遂不復振相去天淵矣使三國/之君而生扵其世恐漢髙亦不能以五載而成帝業如)¶
<pb:KR4c0014_WYG_021-29b>¶
(此其易也廣武一嘆初無深義自東坡别創一説而後/之人皆因之蕭氏更謂桓靈無英雄之才而以豎子指)¶
(曹氏父子則其説益左夫漢髙固英雄然觀其鴻門之/困睢水之敗滎陽之圍廣武之弩瀕扵危者數矣而卒)¶
(不死終以有天下者天命也豈真筭無遺䇿而天下莫/能當者哉且觀其生平惟以詐術制御羣材好罵侮士)¶
(漫言負約以阮籍之白眼觀之呼為豎子亦何足異太/白非至公之言亦尊題之法自當如此或兩人所見實)¶
(有不同安得訾其誤哉若云詩中語意錯亂則歸酣歌/大風以上是泛言楚漢之興廢伊昔臨廣武以下乃始)¶
(著題與登金陵冶城西北謝安墩一詩同一機軸條理/井然若云用事失倫在分我盃&KR0245;一語追想當時情事)¶
(良平之儔何賈之伍言語妙天下豈不知此語之繆第/恐卑辭屈節適足以長楚人之燄而堕其計中矯手措)¶
(足悉為所制不得已而為是悖逆之辭以見為天下者/不頋家之意非此一語不足折楚人之心捨此一語亦)¶
<pb:KR4c0014_WYG_021-30a>¶
(無以復楚之命其實太公生死全不在此一言正不必/為漢髙諱也仗義入闗縞素伐楚俱非軍廣武時事此)¶
(處何可攙入蕭氏之云云無乃皆贅癡/乎叱嗔入聲咤嗏去聲&KR0698;音勉嗤音)¶
　¶
　¶
　¶
　¶
　¶
　¶
<pb:KR4c0014_WYG_021-30b>¶
　¶
　¶
　¶
　¶
　¶
　¶
　¶
　李太白集注巻二十一¶
