# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.465561
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷三十
<pb:KR4c0014_WYG_030-1a>¶
欽定四庫全書¶
　李太白集注巻三十¶
　　　　　　　　　　　　　錢塘　王𤦺　撰¶
　詩文拾遺共五十七首¶
　　雜言用投丹陽知己兼奉宣慰判官(唐時丹陽郡/即潤州也屬)¶
　　(江南東道肅宗至德元載十一月以崔渙為江南/宣慰使所謂宣慰判官乃渙之僚屬也太白有上)¶
　　(崔相渙詩數首此詩/乃與其僚屬者歟)¶
客從崑崙來遺我雙玉璞云是古之得道者西王母食¶
<pb:KR4c0014_WYG_030-1b>¶
之餘食之可以凌太虚愛之頗謂絶今昔求識江淮人¶
猶乎比石如今雖在卞和手(缺文/)正憔悴了了知之亦何¶
益㳟聞士有調相如始從鎬京還復欲鎬京去能上秦¶
王殿何時迴光一相盼欲投君保君年幸君持取無棄¶
捐無棄捐服之與君俱神仙(抱朴子玉亦仙藥經曰服/金者壽如金服玉者壽如)¶
(玉也又曰服元眞者其命不極元眞者玉之别名也令/人身輕飛舉不但地仙而巳不可用已成之器傷人無)¶
(益當得璞玉乃可用也蘇此詩多有缺文訛字與下八/首蕭氏本皆不録唯姑  繆氏依宋本所刋者有之)¶
　　南陵五松山别荀七(南陵五松山俱/見十二巻註)¶
<pb:KR4c0014_WYG_030-2a>¶
六即潁水荀何慙許郡賔(六即唐詩類苑作軒昂琦按/六字恐是草書君字之訛)¶
相逢太史奏應是聚賢人玉隱且在石蘭枯還見春俄¶
成萬里别立徳貴清眞(後漢書陳寔字仲弓潁川許人/也荀淑字季和潁川潁陰人也)¶
(異苑陳仲弓從諸子姪造荀季和父子于時徳星聚太/史奏五百里内有賢人聚論衡美玉隱在石中左傳太)¶
(上有/立德)¶
　　觀魚潭¶
觀魚碧潭上木落潭水清日暮紫鱗躍圓波處處生凉¶
烟浮竹盡秋月照沙明何必滄浪去兹焉可濯纓(左思/蜀都)¶
<pb:KR4c0014_WYG_030-2b>¶
(賦鮮以紫鱗潘岳詩游魚動圓波/劉良註圓波謂魚動波起而圖也)¶
　　自廣平乗醉走馬六十里至邯鄲登城樓覽古書¶
　　懐(廣平唐時郡名即洺州也𨽻河北道邯鄲縣名/初𨽻洺州代宗永泰中改𨽻磁州  邯鄲音寒)¶
　　(單/)¶
醉騎白花駱(一作/馬)西走邯鄲城揚鞭動栁色寫鞚春風¶
生入郭登髙樓山川與雲平深宫翳綠草(一作雄都/半古塜)萬¶
事傷人情相如章華(當作/臺)巔猛氣折秦嬴兩虎不可鬭¶
廉公終負荆提攜袴中兒杵臼及程嬰空孤獻(一作立/孤就)¶
<pb:KR4c0014_WYG_030-3a>¶
白刃必死耀丹誠平原三千客談笑盡豪英毛君能頴¶
脫二國且同盟皆為黄泉土使我涕縱橫磊磊石子崗¶
蕭蕭白楊聲諸賢(一作/賢豪)沒此地碑版有殘銘太古共今¶
時由來互衰榮傷哉何足道感激仰空(一作/虚)名趙俗愛¶
長劍文儒少逢迎閒從博徒(一作/陵)遊帳飲雪朝酲(一作/中醒)¶
歌酣易水動鼓震叢臺傾日落把燭歸凌晨向燕京方¶
陳五餌䇿一使胡塵清(毛萇詩傳白馬黒鬛曰駱呉均/詩聊為路旁人寫鞚長楸北韻)¶
(㑹鞚馬勒也史記藺相如傳以相如功大拜為上卿位/在廉頗右廉頗曰我為趙將有攻城野戰之大功藺相)¶
<pb:KR4c0014_WYG_030-3b>¶
(如徒以口舌為勞而位居我上吾羞不忍為之下宣言/曰我見相如必辱之相如聞不肯與㑹每朝時常稱病)¶
(不欲與廉頗爭列相如出望見廉頗引車避匿舎人相/與諫相如曰公視亷將軍孰與秦王夫以秦王之威而)¶
(相如廷叱之辱其羣臣獨畏廉將軍哉顧强秦之不敢/加兵於趙者徒以吾兩人在也今兩虎共鬬其勢不俱)¶
(生吾所以為此者以先國家之急而後私仇也廉頗聞/之肉袒負荆至相如門謝罪曰鄙賤之人不知將軍寛)¶
(之至此也卒為刎頸之交索隱曰負荆者荆楚也可以/為鞭其章臺見秦王事見十五巻註秦夲紀孝王曰昔)¶
(伯翳為舜主畜畜多息故有土賜姓嬴今其後世亦為/朕息馬朕其分土為附庸邑之秦使復續嬴氏祀號曰)¶
(秦嬴趙世家屠岸賈攻趙氏於下宫殺趙朔滅其族趙/朔妻成公姊有遺腹走公宫匿趙朔客曰公孫杵臼謂)¶
(朔友人程嬰曰胡不死程嬰曰朔之婦有遺腹幸而男/吾奉之即女也吾徐死耳居無何而朔婦免身生男屠)¶
<pb:KR4c0014_WYG_030-4a>¶
(岸賈聞之索於宫中夫人置兒絝中祝曰趙宗滅乎若/號即不滅若無聲及索兒竟無聲程嬰謂公孫杵臼曰)¶
(今一索不得後必且復索之奈何二人謀取他人嬰兒/負之衣以文葆匿山中程嬰出謬謂諸將曰誰能與我)¶
(千金吾告趙氏孤處許之發師隨程嬰攻殺杵臼與孤/兒然趙氏眞孤乃反在居十五年晉景公疾卜之大業)¶
(之後不遂者為祟景公問韓厥厥知趙孤在乃曰大業/之後在晉絶祀者其趙氏乎具以實告景公與韓厥謀)¶
(立趙孤召而匿之宫中諸將入問疾景公因韓厥之衆/以脅諸將而見趙孤趙孤名曰武遂攻屠岸賈滅其族)¶
(及趙武冠為成人程嬰乃謂趙武曰昔下宫之難我非/不能死我思立趙氏之後今趙武既立為成人復故位)¶
(我將下報趙宣孟與公孫杵臼遂自殺毛遂脫穎見十/六巻及二十六巻註説文磊衆石也太平寰宇記邯鄲)¶
(縣有石子岡隋圖經云歴陵城西十里有石子岡實山/也而髙大有冢如硯子世謂之硯子冢是趙簡子家古)¶
<pb:KR4c0014_WYG_030-4b>¶
(詩驅車上東門遥望北郭墓白楊何蕭蕭松柏夾廣路/諸賢另指當時賢豪死葬於石子岡者故下丈以太古)¶
(今時雙承言之謝靈運詩碑版誰聞傳史記信陵君傳/公子聞趙有處士毛公藏於博徒薛公藏於賣漿家公)¶
(子欲見兩人兩人自匿不肯見公子公子聞所在乃間/徒歩從此兩人游甚歡易水在燕地去邯鄲甚逺用之)¶
(此處恐誤元和郡縣志叢臺在磁州邯鄲縣城内東北/隅陶潛詩提劍出燕京漢書賈誼傳及欲試屬國施五)¶
(餌三表以係單于顔師古註賈誼書謂賜之盛服車乘/以壊其目賜之盛食珍味以壊其口賜之音樂婦人以)¶
(壊其耳賜之髙堂䆳宇倉庫奴婢以壊其腹于來降者/上以召幸之相娯樂親酌而手食之以壊其心此五餌)¶
(也空駱音洛鞚苦貢/切  去聲磊音儡)¶
　　月夜金陵懐古¶
<pb:KR4c0014_WYG_030-5a>¶
蒼蒼金陵月空懸帝王州天文列宿在霸(一作/鼎)業大江¶
流渌水絶馳道青松摧古丘臺傾鳷鵲觀宫沒鳳皇樓¶
别殿悲清暑芳園罷樂游一聞歌玉樹蕭瑟後庭秋(一/作)¶
(千古不勝愁子謝朓詩江南佳麗地金陵帝王州三輔/黄圖馳道天  所行道也今之中道宋書大明五年初)¶
(立馳道自閶闔門至于朱雀門又自承明門至于元武/湖六朝事跡宋孝武帝作馳道自閶闔北出承明抵元)¶
(武湖十餘里為調馬之所也古丘謂六代時陵墓鳷鵲/觀六朝所建宫室今不可考景定建康志案宫苑記鳳)¶
(凰樓在凰臺山上宋元嘉中建有鳳凰集此為名晉書/太元二十一年春正月造清暑殿景定建康志清暑殿)¶
(在臺城内晉孝武帝建殿前重樓&KR0232;道通華林園爽塏/竒麗天下無比雖暑月常有清風故以為名太平寰宇)¶
<pb:KR4c0014_WYG_030-5b>¶
(記樂遊苑在覆舟山南北連山築臺觀苑内起正陽林/光等殿六朝事跡樂㳺苑輿地志云在晉為藥園宋元)¶
(嘉中以其地為北苑更造樓觀後改為樂遊苑宋孝武/大明中造正陽林光殿于内侯景之亂焚毁畧盡陳天)¶
(嘉六年更加修葺陳亡遂廢其地在覆舟山南去縣六/里隋書陳禎明初後主作新歌詞甚哀怨令後宫美人)¶
(習而歌之其辭曰玉樹後庭花花開/不復久時人以歌䜟此其不久兆也)¶
　　金陵新亭(方輿勝覧新亭在建康府城南十五里/江南通志新亭在江寜府城西南十五)¶
　　(里俯近江渚/一名中興亭)¶
金陵風景好豪士集新亭舉目山河異偏傷周顗情四¶
坐楚囚悲不憂社稷傾王公何慷慨千載仰雄名(晉書/過江)¶
<pb:KR4c0014_WYG_030-6a>¶
(人士毎至暇日相邀出新亭飲宴周顗中座而歎曰風/景不殊舉目有江山之異皆相視流涕惟王導愀然變)¶
(色曰當共戮力王室克復神州何至作楚/因相對泣耶衆收淚而謝之  顗音以)¶
　　庭前晚開花¶
西王母桃種我家三千陽春始一花結實苦遲為人笑¶
攀折唧唧長咨嗟(漢武内傳七月七日王母至侍女以/玉盤盛仙桃七顆大如鴨卵形圓青)¶
(色以呈王母母以四顆與帝三顆自食桃味甘美口有/盈味帝食輒收其核王母問帝帝曰欲種之王母曰此)¶
(桃三千年一開花三千年一結/實中夏地薄種之不生帝乃止)¶
　　宣城長史弟昭贈余琴溪中雙舞鶴詩以見志(琴/溪)¶
<pb:KR4c0014_WYG_030-6b>¶
　　(在寜國府涇縣/見十九巻註)¶
令弟佐宣城贈余琴溪鶴謂言天涯雪忽向忩前落白¶
玉為毛衣黃金不肯博當風振六翮對舞臨山閣顧我¶
如有情長鳴似相託何當駕此物與爾騰寥廓(韻㑹博/貿易也)¶
　　暖酒¶
熱暖將來賔鐵文暫時不動聚白雲撥却白雲見青天¶
掇頭裏許便乘仙(寳藏論賔鐵出波斯堅利可切金玉/  𤦺按庭前晚開花及此首語尤凡)¶
(俗不類/太白)¶
<pb:KR4c0014_WYG_030-7a>¶
　右九首見繆氏本¶
　　戲贈杜甫¶
飯顆山頭(摭言作飯顆山前/一作長樂坡前)逢杜甫頭戴笠子日卓午¶
借問别來(摭言作因何/一作新來)太瘦生總為從前(摭言作祇/為從來)作¶
詩苦(元和郡縣志長樂坡在京兆府萬年縣東北十三/里卽滻川之西岸舊名滻阪隋文帝惡其阪名改)¶
(曰長樂坡雍録通化門東七里有長樂坡下臨滻水本/名滻阪隋文帝惡其名音與反同故改阪為坡自其北)¶
(可望長樂宫故名長樂坡也歐陽永叔曰太瘦生唐人語/也至今猶以生為語助如作麼生何似生之類是也)¶
　右一首見唐本事詩(唐夲事詩李白才逸氣髙與陳/拾遺齊名先後合徳其論詩云)¶
<pb:KR4c0014_WYG_030-7b>¶
　(梁陳已來艶薄斯極沈休文又尚以聲律將復古道/非我而誰故陳李二集律詩殊少嘗言寄興深㣲五)¶
　(言不如四言七言又其靡也况使束于聲調俳優哉/故戲杜曰飯顆山頭逢杜甫云云盖譏其拘束也)¶
　(此詩又見摭言唐詩紀/事云此詩載唐舊史)¶
　　寒女吟¶
昔君布衣時與妾同辛苦一拜五官郎便索邯鄲女妾¶
欲辭君去君心便相許妾讀蘼蕪書悲歌淚如雨憶昔¶
嫁君時曾無一夜樂不是妾無堪君家婦難作起來强¶
歌舞縱好君嫌惡下堂辭君去去後悔遮莫(按通典漢/時中郎將)¶
<pb:KR4c0014_WYG_030-8a>¶
(分掌三署郎有議郎中郎侍郎郎中凡四等無員多至/千人三署者五官左右也凡郎官皆主更直執戟宿衛)¶
(諸殿門出充車騎年五十以上者屬五官五官中郎將/比二千石五官中郎比六百石五官侍郎比四百石五)¶
(官郎中比三百石鮑照詩洛陽少年邯鄲女古詩上山/採蘼蕪下山逢故夫長跪問故夫新人復何如新人雖)¶
(言好未若故人妹顔色類相似手爪不相如新人從門/入故人從閣去新人工織縑故人工織素織縑日一匹)¶
(織素五丈餘將縑來比素新人不/如故遮莫俚語儘教也見六巻註)¶
　　㑹别離¶
結髮生别離相思復相保如何日已逺五變庭中草𣺌¶
𣺌天海途悠悠漢江島但恐不出門出門無逺道道逺¶
<pb:KR4c0014_WYG_030-8b>¶
行既難家貧衣復單嚴風吹雨雪晨起鼻何酸人生各¶
有志豈不懐所安分明天上日生死誓同歡(梁元帝纂/要冬風曰)¶
(嚴風詩文苑英華郭茂倩樂府俱作孟雲/卿詩  題文苑作離别曲樂府作生别離)¶
　右二首見才調集¶
　　初月¶
玉蟾離海上白露濕花時雲畔風生爪沙頭水浸眉樂¶
哉絃管客愁殺戰征兒因絶西園賞臨風一咏詩(曹子/建詩)¶
(清夜游西園飛葢相追隨/明月澄清景列宿正參差)¶
<pb:KR4c0014_WYG_030-9a>¶
　　雨後望月¶
四郊陰靄散開戸半蟾生萬里舒霜合一條江練横出¶
時山眼白髙後海心明為惜如團扇長吟到五更(班媫/妤怨)¶
(歌行裁成合歡/扇團團似明月)¶
　　對雨¶
巻簾聊舉目露濕草綿綿古岫披雲毳空庭織碎烟水¶
紅(文苑英華註/云疑作紋)愁不起風線重難牽盡日扶犂叟徃來¶
江樹前(廣韻山有穴曰岫獸毛之縟細者為毳又曰/毳細布也犂墾田器也  岫音䄂毳音脆)¶
<pb:KR4c0014_WYG_030-9b>¶
　　曉晴¶
野凉疎雨歇春色偏萋萋魚躍青池滿鶯吟緑樹低野¶
花妝面溼山草紐斜齊零落殘雲片風吹挂竹溪¶
　　望夫石(見二十/四巻註)¶
髣髴古容儀含愁帶曙輝露如今日淚苔似昔年衣有¶
恨同湘女無言類楚妃寂然芳靄内猶若待(一作/帶)夫歸¶
(楚辭章句堯以二女妻舜有苗不服舜徃征之二女從/而不反道死于沅湘之中因為湘夫人左傳楚子滅息)¶
(以息媯歸生堵敖及成王焉未言楚子問之對/曰吾一婦人而事二夫縱勿能死其又奚言)¶
<pb:KR4c0014_WYG_030-10a>¶
　　冬日歸舊山¶
未洗染塵纓歸來芳草平一條藤徑緑萬㸃雪峰晴地¶
冷葉先盡谷寒雲不行嫩篁侵舎宻古樹倒江横白犬¶
離村吠蒼苔上壁生穿廚孤雉過臨屋舊猿鳴木落禽¶
巢在籬疎獸路成拂牀蒼(一作/山)䑕走倒篋素魚驚洗硯¶
修良䇿敲松擬素貞此時重一去去合到三清(素魚白/魚也即)¶
(書篋中/蠧魚)¶
　　鄒衍谷(太平御覧劉向别録曰方士傳言鄒衍在/燕燕有谷地美而寒不生五榖鄒子居之)¶
<pb:KR4c0014_WYG_030-10b>¶
　　(吹律而温氣至谷中生黍至今名黍谷焉一統志/黍谷山在順天府懐柔縣東四十里跨宻雲縣界)¶
　　(亦名燕谷山劉向云燕有谷地美而寒不生黍稷/鄒衍吹律以温其氣故名山曰黍谷衍廟基猶存)¶
燕谷無暖氣窮巖閉嚴陰鄒子一吹律能迴天地心¶
　　入清溪行山中¶
輕舟去何疾已到雲林境起坐魚鳥間動揺山水影巖¶
中響自合(文苑英華註/云疑作荅)溪裏言彌靜無事令人幽停橈¶
向餘景(文苑英華一百六十六巻載李白入清溪行山/中凡二首其一即夲集七巻中清溪清我心一)¶
(首其一乃此首也按崔顥集亦載/此首題云入若耶溪當是顥作也)¶
<pb:KR4c0014_WYG_030-11a>¶
　　日出東南隅行(日出東南隅行即樂府之陌上桑/也一曰艶歌羅敷行古辭曰日出)¶
　　(東南隅照我秦氏樓秦氏有好女自名為/羅敷云云後人擬之或即以首句名篇)¶
秦樓出佳麗正値朝日光陌頭能駐馬花處復添香(郭/茂)¶
(倩樂府載此首/以為殷謀詩)¶
　　代佳人寄翁參樞先輩(演繁露唐世舉人呼巳第/者為先輩國史補互相推)¶
　　(敬謂之/先輩)¶
等閒經夏復經寒夢裏驚嗟豈暫安南國風光當世少¶
西陵演浪過江難周旋小字挑燈讀重疊遥山隔霧看¶
<pb:KR4c0014_WYG_030-11b>¶
直是為君飡不得書來莫説更加飡(說文演長流也目/舊註云此詩總)¶
(及李集皆不載惟/英華諸夲有之)¶
　　送客歸呉¶
江村秋雨歇酒盡一帆飛路歴波濤去家唯坐臥歸島¶
花(一作/山桃)開灼灼汀栁細依依别後無餘事還應掃釣磯¶
(詩國風桃之夭夭灼灼其華毛傳曰灼灼花之盛也廣/韻汀水際平沙也李善文選註韓詩曰昔我徃矣楊栁)¶
(依依薛君曰/依依盛貌)¶
　　送友生遊峽中¶
<pb:KR4c0014_WYG_030-12a>¶
風靜楊栁垂看花又别離幾年同在此今日各驅馳峽¶
裏聞猿呌山頭見月時殷勤一杯酒珍重歲寒姿(此詩/亦載)¶
(張籍/集中)¶
　　送袁明府任長江(唐書地理志劍南道遂/州遂寜郡有長江縣)¶
别離楊栁青樽酒表丹誠古道攜琴去深山見峽迎暖¶
風花遶樹秋雨草沿城自此長江内無因夜犬驚(晉書/披露)¶
(丹誠不敢不盡後漢紀劉寵為㑹稽太守正身率下郡/中大治徴入為將作大匠山陰縣有數老父年各八十)¶
(餘居若耶山下去郡十里相率共徃送寵曰他時吏發/不去民間或狗吠竟夕民不得安自明府下車以來吏)¶
<pb:KR4c0014_WYG_030-12b>¶
(稀至民間狗不夜吠今/聞當見棄故自力來送)¶
　　送史司馬赴崔相公幕(詩題上一本多/賦得鶴三字)¶
崢嶸丞相府清切鳳凰池羨爾瑶臺鶴高棲瓊樹枝歸¶
飛晴日暖吟弄惠風吹正有乘軒樂初當學舞時珍禽¶
在羅網㣲命苦猶絲願託周周羽相銜漢水湄(魏書對九/重之清切)¶
(望八襲之崢嶸鳳凰池見十一巻註瓊樹見二巻註王/筠詩優游清露㸃微穆惠風吹左傳衛懿公好鶴鶴有)¶
(乗軒者埤雅鶴生二年落子毛三年産伏七年飛薄雲/漢後七年學舞後七年應節周周銜羽見二巻註既以)¶
(鶴比司馬以珍禽自喻復以周周銜羽事作結似乎凌/雜恐有錯誤  滄浪詩話文苑英華有送史司馬赴崔)¶
<pb:KR4c0014_WYG_030-13a>¶
(相公幕一首云云此或太白之逸詩也不然亦是盛唐/人之作琦按末二聨或是太白在尋陽獄中之作所謂)¶
(崔相公者即是崔涣似亦近之而岑/參集中亦載此詩一云無名氏詩)¶
　　戰城南(樂府漢鼓吹鐃/歌詳三巻註)¶
戰地何昏昏戰士如羣蟻氣重日輪紅血染蓬蒿紫烏¶
鳥銜人肉食悶飛不起昨日城上人今日城下鬼旗色¶
如羅星鼙聲殊未已妾家夫與兒俱在鼙聲裏(文苑英/華一百)¶
(九十六巻太白去年戰桑乾源之後載此一首/不録作者姓名後人採太白遺詩兼入此作)¶
　　胡無人行(樂府瑟調曲/見三巻註)¶
<pb:KR4c0014_WYG_030-13b>¶
十萬羽林兒臨洮破郅支殺添胡地骨降足漢營旗寒¶
闊牛羊散兵休帳幕移空餘隴頭水嗚咽向人悲(羽林/兒見)¶
(十八巻註唐時隴右道有臨洮郡即洮州也其地東北/二面並枕洮水故名漢書使䕶西域騎都尉甘延壽副)¶
(校尉陳湯矯發戊已校尉屯田吏士及西域胡兵攻郅/支單于斬其首傳詣京師隴頭歌隴頭流水嗚聲幽咽)¶
(後文苑英華一百九十六巻太白嚴風吹霜海草凋之/  載此一首不録作者姓名後人採入太白遺詩然考)¶
(陳陶集中亦載此作當是/陶詩  洮音叨郅音質)¶
　　鞠歌行(樂府平調曲/見四巻註)¶
麗莫似漢宫妃謙莫似黃家女黃女持謙齒髮髙漢妃¶
<pb:KR4c0014_WYG_030-14a>¶
恃麗天庭去人生容德不自保聖人安用推天道君不¶
見蔡澤嵌枯詭怪之形狀大言直取秦丞相又不見田¶
千秋才智不出人一朝富貴如有神二侯行事在方册¶
泣麟老人終困厄夜光抱恨良嘆(一作/撲)悲日月逝矣吾¶
何之(世說漢元帝宫人旣多乃令畫工圖之欲有呼者/輒披圖召之其中常者皆行貨賂王明君姿容甚)¶
(麗志不茍求工遂毁為其狀後匈奴來和求美女于漢/帝帝以明君充行既召見而惜之但名字已去不欲中)¶
(改于是遂行尹文子齊有黃公者好謙卑有二女皆國/色以其美也常謙辭毁之以為醜惡醜惡之名逺布年)¶
(過而一國無聘者衛有鰥夫時冒娶之果國色然後曰/黄公好謙故毁其子其妹美于是爭禮之亦國色也國)¶
<pb:KR4c0014_WYG_030-14b>¶
(色實也醜惡名也此違名而得實矣史記蔡澤燕人也/曷鼻巨肩魋顔蹙齃膝攣西入秦秦昭王與語大說之)¶
(拜為客卿范睢免相昭王新說蔡澤計畫遂拜為秦相/漢書車千秋本姓田氏衛太子為江充所譖敗久之千)¶
(秋上急變訟太子寃武帝見而悅之立拜千秋為大鴻/臚數月遂代劉屈釐為丞相封富民侯千秋無他材能)¶
(術學又無伐閱功勞特以一言寤意句月取宰相封侯/世未嘗有也孔叢子叔孫氏之車子曰鉏商樵于野而)¶
(獲獸焉衆莫之識以為不祥棄之五父之衢冉有告夫/子曰麕身而肉角豈天下之妖乎夫子曰今何在吾將)¶
(觀焉遂徃謂其御髙柴曰若求之言其必麟乎到視之/果信言偃問曰飛者宗鳳走者宗麟為其難致也敢問)¶
(今見其誰應之子曰天子布德將致太平則麟鳳龜龍/先為之祥今宗周將滅天下無主孰為來哉遂泣曰予)¶
(之于人猶麟之于獸也麟出而死吾道窮矣乃歌曰唐/虞世兮麟鳳㳺今非其時來何求麟兮麟兮我心憂)¶
<pb:KR4c0014_WYG_030-15a>¶
(文苑英華二百三巻太白玉不自言如桃李之後載此/一首失録作者姓名後人遂編入太白遺詩  嵌音同)¶
(龕/)¶
　右十七首見文苑英華(前十四首皆註太白姓名于/下後三首録于太白詩之後)¶
　(空白其下不書姓名後人以為皆太白之作也編太/白遺詩者遂并及焉今因之附録于此滄浪詩話文)¶
　(苑英華有太白代寄翁參樞先輩七言律一首乃晚/唐之下者又有五言律三首其一送客歸呉其二送)¶
　(友生游峽中其三送袁明府任長江集本皆無之其後/家數正在大厯貞元間亦非太白之作又有五言雨)¶
　(望月一首對雨一首望夫石一首冬日歸舊山一首/皆晚唐之語又有秦樓出佳麗四句亦不類太白是)¶
　(皆後人/假名也)¶
<pb:KR4c0014_WYG_030-15b>¶
　　題許宣平菴壁¶
我吟傳舎詩來訪眞人居烟嶺迷高跡雲林隔太虛窺¶
庭但蕭索倚柱空躊躇應化遼天鶴歸當千歲餘(太平/廣記)¶
(許宣平新安歙人也唐睿宗景雲中隱于城陽山南搗/結菴以居不知其服餌但見不食顔色若四十許人行)¶
(如奔馬時或負薪以賣擔常挂一花瓠及曲竹杖每醉/騰騰拄之以歸獨吟曰負薪朝出賣沽酒日西歸路人)¶
(莫問歸何處穿入白雲行翠微邇來三十餘年或拯人/懸危或救人疾苦城市人多訪之不見但覽菴壁題詩)¶
(曰隱居三十載築室南山巔靜夜玩明月閒朝飲碧泉/樵人歌隴上谷鳥戲巖前樂矣不知老都忘甲子年好)¶
(事者多詠其詩有時行長安于驛路洛陽同華間傳舎/是處題之天寳中李白自翰林出東遊經傳舎覽之吟)¶
<pb:KR4c0014_WYG_030-16a>¶
(咏嗟嘆曰此仙詩也乃詰之于人得宣平之實白于是/游及新安渉溪登山屢訪之不得乃題其菴壁曰云云)¶
(是冬野火燎其菴莫知宣平踪跡百餘年後咸通七年/郡人許明奴家有嫗嘗逐伴入山採樵獨於南山中見)¶
(一人坐石上方食桃甚大問嫗曰汝許明奴家人也我/明奴之祖宣平嫗言嘗聞已得仙矣曰汝歸為我語明)¶
(奴言我在此山中與汝一桃食之不可將出山虎狼甚/多山神惜此桃嫗乃食桃甚美宣平遣嫗隨樵人歸家)¶
(言之明奴之族甚異之傳聞于郡人出續仙傳太平寰/宇記城陽山在歙縣南環迥孔高為城郭之衿帶居郡)¶
(之南故號為城陽山焉卽許宣平得道之所亦為李白/所尋不遇今山上有遺跡存漢書沛公至高陽傳舎顔)¶
(師古註傳舎者人所止息前人已去後人復來轉相傳/也一音張戀反謂傳置之舎也其義兩通後漢書光武)¶
(乃稱邯鄲使者入傳舎章懐太子註/傳舎客館也遼天鶴見二十一巻註)¶
<pb:KR4c0014_WYG_030-16b>¶
　右一首見太平廣記¶
　　題峰頂寺¶
夜宿峰頂寺舉手捫星辰不敢髙聲語恐驚天上人(侯/鯖)¶
(録曾阜為蘄州黄梅令縣有峰頂寺去城百餘里在亂/山羣峰間人跡所不到阜按田偶至其上梁間小榜流)¶
(麀昏晦乃李白所題詩也其字亦豪放可愛詩云夜宿/峰頂寺云云或曰王元之少登樓詩云危樓髙百尺手)¶
(可摘星辰不敢髙聲語恐驚天上人漁隱叢話西清詩/話云蘄州黄梅縣峰頂寺在水中央環伏萬山人跡所)¶
(罕到曽阜為令時因事登其上見梁間一粉板塵暗粉/落拂滌視之乃謫仙詩云夜宿峰頂寺云云世傳楊大)¶
(年㓜時詩非也邵氏聞見後録舒州峰頂寺有李太白/題詩夜宿峰頂寺云云曾子山始見之不出于集中恐)¶
<pb:KR4c0014_WYG_030-17a>¶
(少作耳太倉稊来集云聞道長庚曽入夢已應能作上/樓詩註云唐人載李白在襁褓中其家攜之上樓問頗)¶
(能作詩否即應聲作絶句一首所謂不敢髙聲語恐驚/天上神者是也又竹坡詩話世傳楊文公方離襁褓猶)¶
(未能言一日家人攜以登樓忽自語如成人因戲問之/今日上樓汝能作詩乎卽應聲曰危樓髙百尺手可摘)¶
(星辰不敢髙聲語怕驚天上人舊見古今詩話載此一/事後又見一石刻乃李太白夜宿山寺所題字畫清勁)¶
(而大且云布衣李白作豈好事者竊太白之/詩以神文公之事歟仰亦太白之碑為偽耶)¶
　右一首見侯鯖録等書¶
　　瀑布¶
斷巖如削𤓰嵐光破崖緑天河從中來白雲漲川谷玉¶
<pb:KR4c0014_WYG_030-17b>¶
案赤文字落落不可讀攝衣凌青霄松風吹我足(二老/堂詩)¶
(話司空山在舒州太湖縣界初經重報寺過馬玉河至/金輪院有僧木淨肉身塔及不受葉蓮花池連理山茶)¶
(自塔院乃上山至本淨坐禪巖精巧天成中途斷崖絶/壑旁臨萬仞號牛背石宗室善修者言石如劍脊中起)¶
(側足覆身而過危險之甚度此歩歩皆佳上有一寺及/李太白讀書堂一峰玉立有太白瀑布詩云斷巖如削)¶
(𤓰嵐光破崖緑天河從中來白雲漲川谷玉案赤文字/落落不可讀攝衣凌青霄松風吹我足予兄子中守舒)¶
(日得此于宗室公霞今胡仔漁隱叢話載蔡絛西清詩/話不言此山但云太白仙去後人有見其詩畧云斷崖)¶
(如削𤓰嵐光破崖緑天河從中來白雲漲川谷玉案敕/文字世眼不可讀攝身凌青霄松風吹我足又云舉䄂)¶
(露條脫招我飯胡麻眞烟雲中語也旣誤以斷巖為斷/崖與第二句相重赤文作敕文落落作世眼攝衣作攝)¶
<pb:KR4c0014_WYG_030-18a>¶
(身皆淺近與前句大相逺當塗太白集本原無此詩因/子中録寄郡守遂刻于後然皆從蔡絛誤本子中爭之)¶
(不從僅能改勅為赤而已唐詩紀事近世傳白詩云斷/崖如削𤓰嵐光破崖緑天河從中來白雲漲川谷玉案)¶
(赤文字落落不可讀攝衣凌清/雲松風拂我足又不同者數字)¶
　　斷句¶
舉袖露條脫招我飯胡麻(太平廣記條跳似指環而大/唐詩紀事文宗問宰臣古詩)¶
(云輕衫襯跳脫跳脫是何物宰臣未對上曰卽今之腕/釧也真誥言安妃有斵粟金跳脫是臂飾跳脫即條脫)¶
(也太平廣記劉晨阮肇入天台採藥有二女子邀還家/其饌有胡麻飯山羊脯按胡麻即今之芝麻也相傳張)¶
(騫自大宛得其種以歸以其出自胡中故手/曰胡麻  唐詩紀事亦載此句舉袖作舉)¶
<pb:KR4c0014_WYG_030-18b>¶
野禽啼杜宇山蝶舞莊周(杜宇杜鵑也見三巻註漁隱/叢話法藏碎金云予記太白)¶
(有詩云野禽啼杜宇山蝶舞莊周後又見潘佑有感懐/詩幽禽唤杜宇宿蝶夢莊周席地一尊酒思與元化浮)¶
(但莫孤明月何必秉燭遊予謂/才思暗合古今無殊不可怪也)¶
　右三首見漁隱叢話諸書¶
　　陽春曲(沈約作江南㺯四/曲其三曰陽春曲)¶
芣苡生前徑含桃落小園春心自揺蕩百舌更多言(陸/璣)¶
(草木疏芣苡一名馬舄一名車前一名當道喜在牛馬/跡中生故曰車前當道今藥中車前子是也幽州人謂)¶
(之牛舌草可鬻作茹大滑其子治婦人難産埤雅櫻桃/為木多陰其果先熟一名含桃許慎曰鶯之所含食故)¶
<pb:KR4c0014_WYG_030-19a>¶
(曰含桃也謂之鶯桃則亦以鶯之所含食故謂之鶯桃/也爾雅翼櫻桃朱實甘美飛鳥所含故又名含桃爾雅)¶
(謂之荆桃其花在梅後至果熟則最先本草綱目百舌/處處有之居樹孔窟穴中狀如鸚鵒而小身畧長灰黑)¶
(色微有班㸃喙亦尖黑行則頭俯好食蚯蚓立春後鳴/囀不已夏至後則無聲十月後則藏蟄月令仲夏反舌)¶
(無聲即此一芣音/浮苡音以  作苢)¶
　　舎利佛(舎利見/七巻註)¶
金繩界寳地珍木蔭瑶池雲間妙音奏天際法蠡吹(法/華)¶
(經時娑婆世界即變清淨琉璃為地寳樹莊嚴黄金為繩/以界入道又云雨大法雨吹大法螺文獻通考貝之為物)¶
(其大可容數升蠡之大者也南蠻之國取而吹之所以/節樂也今之梵樂用之以和銅鈸釋氏所謂法螺赤土)¶
<pb:KR4c0014_WYG_030-19b>¶
(國吹螺以迎隋使是也法蠡即/法螺也古螺字一作蠡通用)¶
　　摩多樓子¶
從戎向邊北逺行辭宻親借問陰山候還知塞上人(陸/機)¶
(詩總轡登長路鳴咽辭宻親陰山在北邊外見五巻註/陸機詩徃問陰山候勁虜在燕然劉良註候伺望者)¶
　右三首見萬首唐人絶句(郭茂倩樂府詩集/三首俱作無名氏)¶
　　春感¶
茫茫南與北道直事難諧榆莢錢生樹楊花玉糝街塵¶
縈游子面蝶弄美人釵却憶青山上雲門掩竹齋(彰明/逸事)¶
<pb:KR4c0014_WYG_030-20a>¶
(太白遊成都賦春感詩云云益州刺史蘇頲見而竒之/春秋元命苞三月榆莢落  莢音劫糝桑感切靸上聲)¶
　右一首見彰明逸事¶
　　殷十一贈栗岡硯¶
殷侯三𤣥士贈我栗岡硯灑染中山毫光映呉門練天¶
寒水不凍日用心不倦攜此臨墨池還如對君面(王羲/之筆)¶
(經諸郡毫惟中山兔肥而毫長可用練熟絹也韓詩外/傳顔回望吳門馬見一匹練孔子曰馬也此用其字而)¶
(意則指吳中所出之絹素與原事無渉/九域志越州㑹稽縣有王右軍墨池)¶
　右一首見髙似孫硯箋¶
<pb:KR4c0014_WYG_030-20b>¶
　　普照寺¶
天台國清寺天下為四絶今到普照遊到來復何别柟¶
木白雲飛高僧頂殘雪門外一條溪幾回流歲月(咸淳/臨安)¶
(志淨明寺在富陽縣北五里舊名普照天福五年重建/治平二年改今額寺枕高山名曰舒壁山㘭有龍潭澗)¶
(水横流上有橋亭李翰林白詩天台國清寺天下為四/絶云云一統志國清寺在浙江台州府天台縣北十里)¶
(隋煬帝為智顗禪師建晏殊類要云齊州靈巖荆州玉/泉澗州棲霞台州國清世稱四絶本草拾遺柟木高大)¶
(葉如桑出南方/山中  柟音楠)¶
　右一篇見咸淳臨安志(蘇東坡曰予舊在當陽見國/清院太白詩絶凡近即此篇)¶
<pb:KR4c0014_WYG_030-21a>¶
　(也漁隱叢話新安水西寺寺依山背下瞰長溪太白/題詩斷句云檻外一條溪幾回流碎月今集中無之)¶
　(𤦺按漁隱所引即此篇末二句也葢未/覩全篇故訛以為題水西寺斷句耶)¶
　　釣臺¶
磨盡石嶺墨尋陽釣赤魚靄峰尖似筆堪畫不堪書(方/輿)¶
(勝覧釣臺在徽州黟縣南十八里亦名尋陽臺相傳李/白嘗釣於此有詩云磨盡石嶺墨云云太平寰宇記墨)¶
(嶺山在黟縣南十八里嶺上石如墨色嶺有穴中有墨/石軟膩土人取為墨色碧甚鮮明可以記文字方輿勝)¶
(覧靄峰在黟縣南十五里孤峭如削以九域志錦繡萬/花谷一統志皆引靄峰尖似筆之句  為太白詩羅願)¶
(新安郡志曰太白常稱金華五百灘之勝而思為新安/之遊又嘗自囘溪十六渡至黄山湯泉之下則吾土山)¶
<pb:KR4c0014_WYG_030-21b>¶
(川勝槩頗已寄于逸想其贈許宣平詩沈汾述以為傳/當不虚也又荅山中人所謂桃花流水杳然去别有天)¶
(地非人間相傳以為入黟所作而俗又有石墨嶺與水/西興唐寺詩語不類太白東坡嘗疑富陽國清彭澤興)¶
(唐詩及姑熟十咏非太白所作而王平甫疑十咏出于/李赤按南唐自有一翰林學士李白㑹子固以為十咏)¶
(是此人所為然則此間墨/嶺興唐詩豈亦此類耶)¶
　　小桃源¶
黟縣小桃源煙霞百里間地多靈草木人尚古衣冠(方/輿)¶
(勝覧樵貴谷在徽州黟縣北昔土人入山行七日至一/穴豁然周三十里中有十餘家云是秦人避入此地按)¶
(邑圖有潛村至今有數十家同為一村或謂之小桃源/李白詩黟縣小桃源云云錦繡萬花谷亦載此詩以為)¶
<pb:KR4c0014_WYG_030-22a>¶
(太白作𤦺按此詩乃南唐許堅詩其/後尚有二韻非太白作也  黟音衣)¶
　　題竇圌山(圌音/纒)¶
樵夫與耕者出入畫屏中(方輿勝覧竇圌山在綿州彰/明縣李白題竇圌山詩樵夫)¶
(與耕者出入畫屏中又送竇主簿詩願隨子明去煉火/燒金丹竇子明名圌隱此山故名𤦺按後二句己見集)¶
(中之十二巻所謂子明者是陵陽/子明以為竇圌之字殊不可信)¶
　右三則見方輿勝覧¶
　　贈江油尉(唐時江油縣𨽻劍南/道之龍州應靈郡)¶
嵐光深院裏傍砌水泠泠野燕巢官舍溪雲入(缺一/字)㕔¶
<pb:KR4c0014_WYG_030-22b>¶
日斜孤吏過簾捲亂峰青五色神仙尉焚香讀道經¶
　右一首見楊升菴全蜀藝文志¶
　　清平樂令(翰林/應制)¶
禁庭春晝鶯羽披新繡百草巧求花下鬭只賭珠璣¶
滿斗　日晚却理殘粧御前閑舞霓裳誰道腰肢&KR0444;¶
窕折旋消得君王(説文璣珠不圓也夢溪筆談霓裳/羽文曲劉禹錫詩云三鄉陌上望)¶
(仙山歸作霓裳羽衣曲王建詩云聴風聴水作霓裳/白樂天詩註云開元中西凉府節度使楊敬述造鄭)¶
(嵎津陽門詩註云葉法善嘗引上入月宫聞仙樂及/上歸但記其半遂于笛中冩之㑹西凉府都督楊敬)¶
<pb:KR4c0014_WYG_030-23a>¶
(述進婆羅門典與其聲調相符遂以月中所聞為散/序用敬述所進為其腔名霓裳羽衣曲諸説不同禮)¶
(記周還中規折還中矩折旋即/折還也旋還二字經史通用)¶
　　其二¶
禁幃秋夜月探金忩罅(升菴詞品作/明月探窓罅)玉帳鴛鴦噴沉¶
(詞品/作蘭)麝時落銀燈香灺　女伴莫話孤眠六宫羅綺¶
三千一笑皆生百媚宸遊(詞品/作衷)教在誰邊(鴛鴦爇香/器也説文)¶
(灺燭燼也上灺/才野切斜  聲)¶
　右二首見絶妙詞選(歐陽炯花間集序曰在明皇/朝則有李太白應制清平樂)¶
<pb:KR4c0014_WYG_030-23b>¶
　(詞四首絶妙詞選曰唐吕鵰遏雲集載太白應制/詞四首以後二首無清逸氣韻疑非太白所作故)¶
　(只存其二胡應麟筆叢曰太白清平樂葢五/代人偽作因李有清平調故贋作此詞傳之)¶
　　清平樂三首¶
烟深水濶音信無由達惟有碧天雲外月偏照懸懸¶
離别　盡日感事傷懐愁眉似鎖難開夜夜長留半¶
被待君魂夢歸來¶
　　其二¶
鸞衾鳯褥夜夜常孤宿更被銀臺紅蠟燭學妾淚珠¶
<pb:KR4c0014_WYG_030-24a>¶
相續　花貌些子時光抛人逺泛瀟湘欹枕悔聴寒¶
漏聲聲滴㫁愁腸¶
　　其三¶
畫堂晨起來報雪花墜髙捲簾櫳看佳瑞皓色逺迷¶
庭砌　盛氣光引爐烟素草寒生玉佩應是天仙狂¶
醉亂把白雲揉碎(簾櫳見十/一巻註)¶
　　桂殿秋¶
仙女下董雙成漢殿夜凉吹玉笙曲終却從仙官去¶
<pb:KR4c0014_WYG_030-24b>¶
萬户千門惟月明　河漢女玉鍊顔雲軿徃往在人¶
間九霄有路去無跡嫋嫋香風生佩環(漢武内傳王/母來命侍女)¶
(董雙成吹雲和之笙黄庭經却滅百邪玉鍊顔雲軿/見三巻註  吳虎臣曰此太白詞也有得于石刻而)¶
(無其腔劉無言倚其聲歌之音極清雅邵氏聞見後/録以此詞為李文饒迎神送神二曲予㳺秦尚有能)¶
(宛轉度之者或并為一曲謂李太白作許/彦周詩話亦作李衛公步虚詞  軿音瓶)¶
　　連理枝¶
雪盖宫樓閉羅幕昏金翠鬪壓闌干香心澹薄梅梢¶
輕倚噴寳猊香燼麝烟濃馥紅綃翠被(猊音倪/綃音宵)¶
<pb:KR4c0014_WYG_030-25a>¶
　　其二¶
淺畫雲垂帔㸃滴昭陽淚咫尺宸居君恩㫁絶似遥¶
千里望水晶簾外竹枝寒守羊車未至(晋書武帝多/内寵平吳之)¶
(後復納孫皓宫人數千自此掖庭殆将萬人而並寵/者甚衆帝莫知所適常乗羊車恣其所之至便宴寝)¶
(宫人乃取竹葉挿户以鹽汁/洒地而引帝車  帔音轡)¶
　右六首見¶
御定全唐詩¶
　　漢東紫陽先生碑銘¶
<pb:KR4c0014_WYG_030-25b>¶
嗚呼紫陽竟夭其志以黙化不昭然白日而升九天¶
乎或将潛賔皇王非世所測(缺十一字/)¶
　　挺列仙明㧞之英姿明堂平白長耳廣顙揮手¶
振骨百關有聲殊毛秀采居然逸異(缺十字/)¶
　　　　而直達何龜鶴早世蟪蛄延秋元命乎遭¶
命乎予長息三日懵於變化之理(黄庭經明堂四達/法海源梁邱子註)¶
(眉頭一寸為明堂蟪蛄見五巻註論衡傳曰説命有/三一曰正命二曰隨命三曰遭命遭命者行善得惡)¶
(非所兾望遭逢扵外而得凶禍故曰遭命禮記正義/按援神契云命有三科有受命以保慶有遭命以謫)¶
<pb:KR4c0014_WYG_030-26a>¶
(暴有隨命以督行受命謂年夀也遭命謂行善而遇凶/也隨命者謂隨其善惡而報之云陳子昻弟孜墓誌銘)¶
(云豈其夭絶喪兹良圖嗚呼其元命歟遭/命歟東方&KR0203;荅客難東方先生喟然長息)先生姓胡¶
氏(缺六字/)　　　族也代業黄老門清儒素皆龍脱¶
世網鴻冥髙雲但貴天爵何徵閥閱(史記膠西有葢公/善治黄老言張晏)¶
(曰黄帝老子之書也晉書王隠以儒素自守不交勢援/法言鴻飛冥冥弋人何篡焉韻㑹閥閱史記明其等曰)¶
(閥積其功曰閱又有功曰閥有勞曰閱漢車千秋傳無/伐閱功勞師古曰伐積功也閱經歴也今人以世家門)¶
(戶為閥閱誤矣𤦺按人臣有功于國方得世禄閥閱之/家猶言世禄之家耳又通鑑裴子野論曰降及季年專)¶
(限閥閱胡三省註門在左曰閥在右曰/閱則以世家門戸為閥閱更有由也)始八嵗經仙城¶
<pb:KR4c0014_WYG_030-26b>¶
山(缺十一字/)　　　　　　　　有清都紫微之遐想九¶
歲出家十二休糧二十遊衡山雲尋洞府水渉冥壑神¶
王(缺八字/)　　　　　召為威儀及天下採經使因遇¶
諸真人受赤丹陽精石景水母故常吸飛根吞日魂宻¶
而修之(缺六字/)　　　所居苦竹院置飡霞之樓手植¶
雙桂棲遲其下(列子王實以為清都紫㣲鈞天廣樂帝/之所居威儀道家職名如釋家維那之)¶
(類白玉蟾玉降萬壽宫道院記唐有左右街威儀五代/末周太祖因避諱改為道録是威儀即今之道録司也)¶
(真誥日中五帝字曰日魂珠景昭韜緑映迴霞赤童元/炎飈象凡十六字此是金闕聖君採服飛根之道昔受)¶
<pb:KR4c0014_WYG_030-27a>¶
(之于太㣲天帝君一名赤丹金精石景水母玉胞之經常/梁丘子黄庭内景經註上清紫文靈書有採飛根之法)¶
(以日初出東向叩齒九通畢陰呪日魂名日中五帝字/曰日魂珠景昭韜綠映迴霞赤童元炎飈象呪呼此十)¶
(六字畢暝目握固存日中五色流霞來繞一身于是日/光流霞俱入口中名曰日華飛根玉胞水母也詩國風)¶
(衡門之下可以棲遲/毛傳曰棲遲游息也)聞金陵之墟道始盛於三茅波乎¶
四許華陽(缺七字/)　　　　陶隱居傳昇元子昇元子¶
傳體元體元傳貞一先生貞一先生傳天師李含光李¶
含光合契乎紫陽(真誥句曲山漢有三茅君來治其上時/父老又轉名茅君之山三君徃㑹各乘)¶
(一白鵠各集山之三處時人互有見者是以發於歌謡/乃復因鵠集之處分句曲山為大茅君中茅君小茅君)¶
<pb:KR4c0014_WYG_030-27b>¶
(三山焉總而言之盡是句曲之一山耳山生黄金漢靈/帝時詔敕郡縣採句曲之金以充武庫逮孫權時又遣)¶
(宿衛人採金常輸官兵帥百家遂屯居伏龍之地因改/為金陵之墟名也三茅者漢景帝中元間人長兄名盈)¶
(次弟名固又次弟名衷俱得仙道老君拜盈為司命真/君固為定録真君衷為保生真君故號為三茅君四許)¶
(者許穆汝南平與人官至䕶軍長史晉太和中入茅山/修道功成仙去為上清真人第三子玉斧先於太和五)¶
(年在茅山尸觧為上清仙官長子揆次子虎牙並亦得/道南史陶𢎞景丹陽秣陵人為諸王侍讀除奉朝請上)¶
(表辭禄止於句容之句曲山恒曰此山下是第八洞宫/名金壇華陽之天周迴一百五十里昔漢有咸陽三茅)¶
(君得道來掌此山故謂之茅山乃中山立館自號華陽/陶隠居人間書疏即以隱居代名舊唐書王逺知琅琊)¶
(人少聰敏博綜羣書入茅山師事陶𢎞景傳其道法太/宗登極將加重位固請歸山貞觀九年謂弟子潘師正)¶
<pb:KR4c0014_WYG_030-28a>¶
(曰吾見仙格以吾少時誤損一童子吻不得白日昇天/見署少室伯將行在即翌日沐浴如冠衣焚香而寢卒)¶
(年一百二十六歳調露二年追贈太中大夫諡曰昇真/先生天授二年改諡曰昇元先生潘師正趙州贊皇人)¶
(師事王逺知盡以道門隱訣及符籙授之髙宗幸東都/因召見焉永淳元年卒時年九十八髙宗追思不巳贈)¶
(太中大夫賜謚曰體元先生司馬承禎字子㣲河内温/人少好學薄於為吏遂為道士事潘師正傳其符籙及)¶
(辟榖導引服餌之術師正特賞異之卒時年八十九其/弟子表稱死之日有雙鶴&KR0483;壇及白雲從壇中湧出上)¶
(連於天而師容色如生元宗深嘆異之贈銀青光禄大/夫號貞一先生顔真卿元靜先生李君碑先生姓李諱)¶
(含光廣陵江都人本姓𢎞以孝敬皇帝廟諱改焉提孩/則有殊異晬日獨取孝經如捧讀焉開元十七年從司)¶
(馬鍊師于王屋山傳授大法靈文金記一覧無遺綜覈/古今該明奥㫖元宗知先生徧得子微之道乃詔先生)¶
<pb:KR4c0014_WYG_030-28b>¶
(居王屋山陽臺觀以繼之嵗餘請歸茅山纂修經法頻/徵皆謝病不出天寳四載冬乃命中官賫璽書徴之旣)¶
(至延入禁中每欲諮禀必先齋沐他日請傳道法先生/辭以足疾不任科儀者數焉元宗知不可强而止先生)¶
(常以茅山靈蹟翦焉將墜真經秘録亦多散落請歸修/葺特詔於楊許舊居紫陽觀以宅之仍賜絹二百匹法)¶
(衣兩副香爐一具御製詩及序以餞之初隱居先生以/三洞真經傳昇元先生昇元付體元先生體元付正一)¶
(先生正一付先生自先生距於隱居/凡五葉矣皆總襲妙門大正真法)　　　　　於神¶
農之里南抵朱陵北越白水禀訓門下者三千餘人鄰¶
境牧守移風問道忽遇先生之宴坐(缺五字/)　　隱几¶
雁行而前為時見重多此類也(路史世言神農生而九/井自出按九井在頼山)¶
<pb:KR4c0014_WYG_030-29a>¶
(荆州記云江夏隨縣北界厲鄉村南重山也井在山北/重塹周之廣一頃一十畝内有地云神農宅神農生此)¶
(神農既育九井自穿舊說汲一井則八井皆動寰宇記/在縣北百里人不敢觸按今惟存一穴大木旁蔭人即)¶
(其處為神農社年常祀之亦引荆州記所言厲鄉村厲/山下之穴神農所生穴口方一歩容數人上有神農廟)¶
(即荆州圖永陽縣西北二百三十里厲鄉山東石穴也/高三十丈長二百尺謂之神農穴名山洞天福地記南)¶
(岳衡山周迴七百里名朱陵之天在衡州衡山縣白水/即白河也一名淯水在南陽府詳七巻註宴坐靜坐也)¶
(見二十三巻註埤雅雁行斜歩側身故/莊子謂士成綺雁行避影而問老子)天寳初威儀元¶
丹丘道門龍鳳厚禮致屈傳籙於嵩山東京大唐(缺二/字)¶
宫三請固辭偃臥未幾而詔書下責不得已而行入宫¶
<pb:KR4c0014_WYG_030-29b>¶
一革&KR0100;儀大變都邑然海鳥愁臧文之享猿狙裂周公¶
之衣志徃跡留稱疾辭帝尅期離闕臨别自祭其文曰¶
神將厭予予非厭世乃顧命姪道士胡齊物具平肩輿¶
歸骨舊土王公卿士送及龍門入葉縣次王喬之祠目¶
若有睹泊然而化天香引道尸輕空衣及本郡太守裴¶
公以幡花郊迎舉郭雷動(缺四字/)　開顔如生觀者日¶
萬羣議駭俗至其年十月二十三日葬於郭東之新松¶
山春秋六十有二(海鳥見大鵬賦註莊子今取猿狙而/衣以周公之服彼必齕齧挽裂盡去)¶
<pb:KR4c0014_WYG_030-30a>¶
(而後慊觀古今之異猶猿狙之異乎周公也晉書王獻/之嘗經吳郡聞顧辟彊有名園先不相識乗平肩輿徑)¶
(入文章正宗龍門在河南縣地志曰闕塞山一名伊闕/而俗名龍門王喬祠在南陽府葉縣治東北相傳即喬)¶
(飛鳬之所故後人立祠於此以祀之今謂之雙鳬觀晉/書葛洪卒時年八十一視其顔色如生體亦柔軟舉尸)¶
(入棺甚輕如空衣世以為尸/觧得仙云  狙子余切音脽)先生含𢎞光大不修小節¶
書不盡妙鬱有崩雲之勢文非夙工時動雕龍之作存¶
也宇宙而無光歿也浪化而蟬蛻豈(缺八字/)¶
　乎(周易含𢎞光大品物咸亨正義云包含以厚光著/甚大也後漢書劉陶為人居簡不修小節梁昭明)¶
(太子錦帶書叢談發流水之源筆陣引崩雲之勢史記/齊人頌曰談天衍雕龍奭裴駰註劉向别録曰騶衍之)¶
<pb:KR4c0014_WYG_030-30b>¶
(所言五德終始天地廣大書言天事故曰談天騶奭修/衍之術文飾之若雕鏤龍文故曰雕龍左思吳都賦赤)¶
(須蟬蛻而附麗劉淵林註言/此人昇仙如蟬之脫殻也)有鄉僧貞倩雅仗才氣請¶
予為銘予與紫陽神交飽飱素論十得其九弟子元丹¶
丘等咸思鸞鳳之羽儀想珠玉之雲氣灑掃松月載揚¶
仙風篆石頌德與兹山不朽其詞曰¶
賢哉仙士六十而化光光紫陽善與時而為龍蛇固亦¶
以生死為晝夜有力者挈之而趨刼運頽落終歸於無惟¶
元神不滅湛然清都延陵旣沒仲尼嗚呼青青松柏離¶
<pb:KR4c0014_WYG_030-31a>¶
離山隅篆石頌德名揚八區(莊子一龍一蛇與時俱化/而無肯專為淮南子以利)¶
(害為塵垢以死生為晝夜方輿勝覧延陵季子墓在常/州晉陵縣北七十里申浦之西孔子嘗題曰嗚呼有吳)¶
(延陵季子之墓舊石湮滅唐元宗命殷仲容摹以傳揚/雄長楊賦洋溢八區李善註八區八方之區也  按宋)¶
(敏求後序謂呂縉叔出漢東紫陽先生碑而殘缺間莫/能辨不復收入本集太平寰宇記紫陽先生塔銘李白)¶
(譔在廢光化縣今不知存否此本從道藏劉大彬茅山/志中録出雖有缺文然與集中所稱紫陽先生元丹丘)¶
(僧倩公仙城山飱霞樓等句多所取證且其文係/太白真作銘詞元奥可喜宋氏棄之不收固矣)¶
　右一篇見劉大彬茅山志¶
　　雜題¶
<pb:KR4c0014_WYG_030-31b>¶
乗興踏月西入酒家不覺人物兩忘身在世外¶
　　其二¶
夜來月下臥醒花影零亂滿人衿袖疑如濯魄於冰壺¶
也(方輿勝覽象耳山在眉州彭山縣有太白書/臺有石刻太白畱題夜來月下臥醒云云)¶
　　其三¶
樓虚月白秋宇物化於斯憑䦨身勢飛動非把酒自忘¶
此興何極¶
　　其四¶
<pb:KR4c0014_WYG_030-32a>¶
吾頭懵懵試書此不能自辨賀生為我讀之¶
　右四則見龍江夢餘録(唐錦龍江夢餘録胡文穆記/李白三帖其一云乘興踏月)¶
　(其二云月下臥醒其三云樓虚月白余亦見其一帖/云吾頭懵懵雖其字跡真贋有不可必者然詞語豪)¶
　(爽趣韻自别信非/太白不能道也)¶
　類書中多摘引太白詩句然不能無錯繆海録碎事¶
　錦繡萬花谷二編學士家以其出自宋人尤珍尚之¶
　其所引太白斷句甚多亦有誤者如雨吟春破碎貧¶
　飲客彫零山含紅樹隨時老天帶黃昏一例愁茶褐¶
<pb:KR4c0014_WYG_030-32b>¶
　園林新栁色鹿胎田地落梅香江邊石上誰知處緑¶
　戰紅酣别是春只有人間閒婦女一枚煎餅補天穿¶
　皆是李覯詩(因覯字太伯/遂譌作太白)上有萬仞山下有千丈水¶
　蒼蒼兩崖間闊狹各一葦是白樂天詩晚花紅艶靜¶
　髙樹緑陰初亭午清無比溪山畫不如是杜牧詩虬¶
　鬚顦顇羽林郎㑹入甘泉侍武皇鵰沒夜雲知御苑¶
　馬隨仙仗識天香是李郢詩而皆以為太白詩矣又¶
　若霜結梅稍玉陰凝竹幹銀竹粉千腰白桃皮半頰¶
<pb:KR4c0014_WYG_030-33a>¶
　紅心為殺人劍淚是報㤙珠綺樓何氛氲朝日正杲¶
　杲玉顔上哀囀絶耳非世有佳人微醉玉顔酡笑倚¶
　粧樓澹小蛾借問單樓與同穴可能銀漢勝重河露¶
　暗烟濃草色新一番流水滿溪春可憐漁父重來訪¶
　只見桃花不見人昔日狂秦事可嗟直驅雞犬入桃¶
　花至今不出烟巒口萬古潺湲一水斜庭中繁樹乍¶
　含芳紅錦重重翦作囊還合炎蒸留爍景題來消得¶
　好篇章諸句未詳為誰氏之作其句法皆與太白不¶
<pb:KR4c0014_WYG_030-33b>¶
　相似亦皆以為太白詩矣羅鄂州新安郡志謂南唐¶
　時另有一翰林學士李白姑熟十咏是其所作然則¶
　後人所傳李白諸逸詩及斷句之為諸書所誤引而¶
　其名莫可考者烏知非斯人之作耶昔人論杜詩真¶
　偽謂人才之不同如其面焉耳目口鼻相去亦無幾¶
　諦視之未有不差殊者詩至少陵固不可得而亂也¶
　斯言良是夫學力如少陵其詩不可得而亂天才若¶
　青蓮其詩固可得而亂耶然知其不可亂而猶彚之¶
<pb:KR4c0014_WYG_030-34a>¶
　編之而附之於本集之後豈曰務博良欲存此以為¶
　後人辨其真贋而知所取法焉耳¶
　宋魏菊莊詩人玉屑十四巻載歴論諸家一條其下¶
　有旁註李太白集四字厥後漢魏詩乘因而采之而¶
　昧者互相引用遂以為真太白之文矣今按其前曰¶
　詩之興也兆基邃古唐歌虞詠始載典謨商頌周雅¶
　方陳金石其後研志縁情二京彌甚含毫瀝思魏晉¶
　彌繁李都尉鴛鴦之辭纒綿巧妙班媫妤霜雪之句¶
<pb:KR4c0014_WYG_030-34b>¶
　發越清迥平子桂林理在文外伯喈翠鳥意盡行間¶
　河朔人物王劉為稱首洛陽才子潘左為覺先乃若¶
　子建之牢籠羣彦士龍之籍甚當時並文苑之羽儀¶
　詩人之龜鑑凡一百二十五字是駱賔王和閨情詩¶
　啟之前數行其後云駱賔王為詩格髙㫖逺若在天¶
　上物外神仙㑹集雲行物駕想見飄然之狀凡二十¶
　九字其二十六字是裴敬所作太白墓碑中數語葢¶
　駱賔王之下為詩格髙㫖逺之上皆有缺文原屬兩¶
<pb:KR4c0014_WYG_030-35a>¶
　條抄録者不察其舛誤而相聨屬為一則在菊莊原¶
　本要未嘗繆誤至此漢魏詩乗因菊莊俗本之誤而¶
　承其誤葢有由矣即是推之今所編輯拾遺安知不¶
　類于是而宋次道所裒益全集之詩文又安知不亦¶
　類于是耶後之讀者尚有鍳于斯哉¶
　鄭樵通志藝文畧别集内載云李白草堂集二十巻¶
　李陽冰錄又度北門集一巻於制誥類中複載云李¶
　白度北門集一巻劉少彝曰度北門集當是供奉翰¶
<pb:KR4c0014_WYG_030-35b>¶
　林時代言之草豈通考所謂翰林集者故已彚入然¶
　今本無一字存者其為湮佚無疑矣余考舊唐書之¶
　經籍志新唐書之藝文志及太白列傳皆不載此書¶
　而他籍亦鮮有言之者豈亦南唐之翰林學士李白¶
　所作耶抑李白度者其人名北門集者其書名而後¶
　人誤讀之耶聊志于末以俟博學者辯之¶
　¶
　李太白集注巻三十¶
