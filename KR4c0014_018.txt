# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.109592
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷十八
<pb:KR4c0014_WYG_018-1a>¶
欽定四庫全書¶
　李太白集注巻十八¶
　　　　　　　　　　　　錢塘　王𤦺　撰¶
　古近體詩共三十五首¶
　　送韓侍御之廣徳(繆本徳字下多一令字郡唐書/地理志江南西道宣城  有廣)¶
　　(徳縣本綏安縣至/徳二載更名廣徳)¶
昔日繡衣何足榮今宵貰酒與君傾暫就東山賒月色¶
酣歌一夜送泉明(漢書侍御史有繡衣直指出討奸猾/治大獄顔師古註衣以繡者尊寵之)¶
<pb:KR4c0014_WYG_018-1b>¶
(也漢書高帝紀嘗從王媪武負貰酒顔師古註貰賒也/陶淵明嘗為彭澤令故用之以擬韓侍御也野客叢書)¶
(海録碎事謂淵明一字泉明李白詩多用之不知稱淵/明為泉明者盖避唐高祖諱耳猶楊淵之稱楊泉非一)¶
(字泉明也齊東野語高祖諱淵淵字盡改為泉楊升菴/曰今人改泉明為泉聲可笑  貰始制切音世又神夜)¶
(切音射/義同)¶
　　白雲歌送友人¶
楚山秦山多白雲白雲處處長隨君君今還入楚山裏¶
雲亦隨君渡湘水水上女蘿衣白雲早臥早行君早起¶
(蕭士贇曰此詩巳見七巻特首尾數語不同而此/則尾語差拙恐是初本未經改定者今兩存之)¶
<pb:KR4c0014_WYG_018-2a>¶
　　送通禪師還南陵隱靜寺(太平府志隐靜寺在繁/昌縣東南二十里隱靜)¶
　　(山一名五峰寺山有碧霄桂月鳴磬紫氣行道五/峰寺當五峰之㑹巑岏拱合林木幽竒古澗委折)¶
　　(殷雷轟地相傳寺為杯渡禪師所建飛錫定基江/神送木現諸神異寺外有十里松徑傳云禪師手)¶
　　(植或曰距寺二里許有雙松對峙勢若虬龍者卽/師手澤又嘗取新羅五葉松種寺西迄今尚存舊)¶
　　(誌又言寺有朗公橘杯渡所擕頻伽鳥一雙皆晋/宋遺跡又有木米鹽醬等池言剏寺時諸物皆從)¶
　　(此出云舊額云江東第二禪林按禦昌縣/南唐時析南陵分置在唐時尚屬南陵)¶
我聞隱静寺山水多竒蹤巖種朗公橘門深杯渡松道¶
人制猛虎振錫還孤峰他日南陵下相期谷口逢(釋氏/要覧)¶
<pb:KR4c0014_WYG_018-2b>¶
(智度論云得道者名為道人餘出家未得道者亦名道/人法苑珠林晉沙門于法蘭髙陽人也嘗夜坐禪虎入)¶
(其室因蹲牀前蘭以手摩其頭虎奮耳而伏數日乃去/沈約法王寺碑振錫經行祗林晏坐錫釋家所執錫杖)¶
(一名徳杖一名智杖有金環繞/之作錫錫聲行時以節歩趨者)¶
　　送友人¶
青山横北郭白水遶東城此地一為别孤蓬萬里征浮¶
雲遊子意落日故人情揮手自兹去蕭蕭班馬鳴(鮑照/蕪城)¶
(賦孤蓬自振驚砂坐飛浮雲一往而無㝎跡故以比游/子之意落日銜山而不遽去故以比故人之情詩小雅)¶
(蕭蕭馬鳴左傳有班馬之聲杜預註班别也主客之馬/将分道而蕭蕭長鳴亦若有離羣之感畜猶如此人何)¶
<pb:KR4c0014_WYG_018-3a>¶
(以/堪)¶
　　送别¶
斗酒渭城邉壚頭醉不眠梨花千樹雪楊葉萬條烟惜¶
别傾壺醑臨分贈馬鞭看君潁上去新月到應(繆本/作家)圓¶
(水經註長安故咸陽也漢高帝更名新城武帝元鼎三/年別為渭城在長安西北渭水之陽史記正義括地志)¶
(云咸陽故城亦名渭城在雍州北五里今咸陽縣東十/五里太平寰宇記故渭城在今縣東北二十二里渭水)¶
(北卽秦之杜郵其城周八里秦自孝公至始皇皆都於/此城武帝元鼎三年更名渭城後漢省併地入長安故)¶
(此城存史記集解韋昭曰鑪酒肆也以土為墮邉高似/鑪漢書註如淳曰酒家開肆待客設酒鑪故以鑪名肆)¶
<pb:KR4c0014_WYG_018-3b>¶
(臣瓚曰盧酒瓮也師古曰二説皆非也盧者賣酒之區/也以其一邊高形如鍜家爐故取名耳非卽謂火爐及)¶
(酒瓮也初學記醑首酒也玉篇醑美酒也正字通俗呼/醨為尾酒醑為頭酒河南道潁川汝陰郡有潁上縣太)¶
(平寰宇記潁上縣以地枕潁水上游為名之滄浪詩話/太白詩斗酒渭城邊壚頭醉不眠乃岑參  詩誤編入)¶
(𤦺按文苑英華亦以此詩為岑/參作題云送楊子岑集亦載之)¶
　　江上送女道士禇三清遊南岳(南岳衡山也在今/湖廣衡州府衡山)¶
　　(縣西北三十里接衡/陽縣及長沙府界)¶
吳江女道士頭戴蓮花巾霓衣(繆本/作裳)不濕雨特異陽臺¶
雲(繆本/作神)足下逺遊履凌波生素塵尋仙(蕭本作/倦尋)向南岳¶
<pb:KR4c0014_WYG_018-4a>¶
應見魏夫人(太平御覧登真隱訣曰太元上丹靈玉女/戴紫華芙蓉巾巫山神女旦為朝雲暮為)¶
(行雨朝朝暮暮陽臺之下詳見二巻註洛神賦踐逺遊/之文履曵露綃之輕裾凌波微歩羅韈生塵吕向註逺)¶
(逰履名歩於水波之上如生塵也南岳魏夫人傳魏夫/人者晉司徒劇陽文康公舒之女名華存字賢安幼而)¶
(好道靜默恭謹志慕神仙味真耽𤣥欲求冲舉吐納氣/液攝生夷静住世八十三年以晉成帝咸和九年歳在)¶
(甲午太乙元仙遣飇車來迎夫人乃託劍化形而去位/為紫虚元君領上真司命南岳夫人比秩仙公使治天)¶
(台大霍山洞臺中主下訓奉道教/授當為仙者男曰真人女曰元君)¶
　　送友人入蜀¶
見説蠶叢路﨑嶇不易行山從人面起雲傍馬頭生芳¶
<pb:KR4c0014_WYG_018-4b>¶
樹籠秦棧春流遶蜀城升沉應已定不必問(繆本/作訪)君平¶
(蠶叢蜀王之先詳見三巻蜀道難註李善文選註通俗/文曰板閣曰棧史記去輙燒絶棧道索隱曰棧道閣道)¶
(也音士諫反包愷音士版反崔浩云險絶之處傍鑿山/巖而施板梁為閣𤦺按入蜀之道山路縣險不容坦行)¶
(架木而度名曰棧道以其自秦入蜀之道故曰秦棧水/經註成都縣有二江雙流郡下故揚子雲蜀都賦曰兩)¶
(江珥其前者也高士傳嚴遵字君平蜀人也隱居不任/嘗賣卜於成都市日得百錢以自給卜訖則閉肆下簾)¶
(以著書為事易徐而菴曰山從二句是/承上崎嶇不  行五字勿作好景㑹)¶
　　送趙雲卿¶
白玉一杯酒緑楊三月時春風餘㡬日兩鬢各成絲秉¶
<pb:KR4c0014_WYG_018-5a>¶
燭唯須飲投竿也未遲如逢渭川獵猶可帝王師(此篇/與十)¶
(二巻内贈錢徵君少陽詩無/一字差異盖編者重入未刪)¶
　　送李青歸華陽川(胡三省通鑑註華陽川在虢州/華陽山南雍勝畧華陽水在漢)¶
　　(中府褒城縣西二十五里源出牛頭山/南流與漢水合蕭本作南葉陽川誤)¶
伯陽仙家子容色如青春日月祕靈洞雲霞辭世人化¶
心養精魄隠几窅天真莫作千年别歸来城郭新(列仙/傳老)¶
(子姓李名耳字伯陽陳人也生於殷時為周柱下史轉/為守藏史積八十餘年史記云二百餘年時稱隐君子)¶
(江淹詩隐淪駐精魄荘子南郭子棊隐几而坐陸徳明/音義隐憑也丁令威歌去家千年今始歸城郭如故人)¶
<pb:KR4c0014_WYG_018-5b>¶
(民/非)¶
　　送舍弟¶
吾家白額(一作/馬)駒逺别臨東道他日相思一夢君應得¶
池塘生春草(魏志曹休閒行北歸見太祖太祖謂左右/曰此吾家千里駒也吾家白額駒卽吾家)¶
(千里駒之意而改用李氏事耳晉書武昭王諱暠字𤣥/盛姓李氏漢前将軍廣之十六世孫也嘗與太史令郭)¶
(黁及其同母弟宗繇同宿黁起謂繇曰君當位極人臣/李君有國土之分家有騧草馬生白額駒此其時也吕)¶
(光末京兆段業自稱凉州牧以燉煌太守孟敏為沙州/刺史署京盛效榖令敏尋卒䕶軍郭謙等以𤣥盛温毅)¶
(有惠政推為燉煌太守𤣥盛初難之宗繇言於𤣥盛曰/君忘郭黁之言即白額駒今生矣𤣥盛乃從之謝靈運)¶
<pb:KR4c0014_WYG_018-6a>¶
(夢見從弟惠連得池塘生/春草句詳見十一巻註)¶
　　送別(得書/字)¶
水色南天逺舟行若在虚遷人發佳興吾子訪閒居日¶
落看歸鳥潭澄羡(一作/憐)躍魚聖朝思賈誼應降紫泥書¶
(漢書賈誼為長沙王太傅後歳餘帝思/誼徵之紫泥用之以封璽書見七巻註)¶
　　送鞠十少府¶
試發清秋興因為吳㑹吟碧雲斂海色流水折江心我¶
有延陵劍君無陸賈金艱難此為别惆悵一何深(新序/延陵)¶
<pb:KR4c0014_WYG_018-6b>¶
(季子將西聘晋帶寳劍以□徐君詳見十二巻註漢書/陸賈有五男出所使越槖中裝賣千金分其子子二百)¶
(金令為/生産)¶
　　送張秀才謁高中丞(并序/)¶
　余時繫尋陽獄中正讀留侯傳秀才張孟熊藴滅胡¶
　之䇿將之廣陵謁高中丞余喜子房之風感激於斯¶
　人因作是詩以送之(史記世家第二十五為留侯世/家曰留侯傳葢變稱也舊唐書)¶
　(高適者渤海蓚人也為諫議大夫負氣敢言上皇以/諸王分鎮適切諌不可及永王叛肅宗聞其論諫有)¶
　(素召而謀之適因陳江東利害永王必敗上竒其對/以適兼御史大夫揚州大都督府長史淮南節度使)¶
<pb:KR4c0014_WYG_018-7a>¶
　(詔與江東節度來瑱率水部兵平江淮之亂㑹於安/州師將渡而永王敗適喜言王霸大畧務功名尚節)¶
　(義逄時多難以安危為已任/然言過其實為大臣所輕)¶
秦帝淪玉鏡(一作六雄/滅金虎)留侯降氛氲感激黄石老經過¶
滄海君壯士揮金槌報讎六國(繆本/作合)聞智勇冠終古蕭¶
陳難與羣兩龍爭鬬時天地動風雲酒酣(一作/縱横)舞長劍¶
倉卒解漢紛宇宙初倒懸鴻(繆本/作洪)溝勢將分英謀信竒¶
絶夫子揚清芬(一作夫子稱卓/絶超然繼清芬)胡月入紫微三光亂天¶
文高公鎮淮海談笑却(繆本/作廓)妖氛採爾幕中畫戡難光¶
<pb:KR4c0014_WYG_018-7b>¶
殊勲我無燕霜感玉石俱燒焚但灑一行淚臨岐竟何¶
云(尚書帝命騐桀失玉鏡用其噬虎鄭康成註玉鏡謂/清明之道史記留侯世家留侯張良者其先韓人也)¶
(秦滅韓良悉以家財求客刺秦王為韓報仇以大父父/五世相韓故良嘗學禮淮陽東見滄海君得力士為鐵)¶
(椎重百二十斤秦皇帝東遊良與客狙擊秦皇帝博浪/沙中誤中副車秦皇帝大怒大索天下求賊甚急良乃)¶
(更姓名亡匿下邳嘗從容歩游下邳地上有一老父衣/褐至良所直墮其履圯下顧謂良曰孺子下取履良愕)¶
(然欲毆之為其老强忍下取履父曰履我良業為取履/因長跪履之父以足受笑而去良殊大驚隨目之父去)¶
(里所復還曰孺子可教矣後五日平明與我㑹此良因/怪之跪曰諾五日平明良往父已先在怒曰與老人期)¶
(後何也後五日早㑹五日雞鳴良往父又先在復怒曰/後何也後五日復早來五日良夜未半往有頃父亦來)¶
<pb:KR4c0014_WYG_018-8a>¶
(喜曰當如是出一編書曰讀此則為王者師矣後十年/興十三年孺子見我濟北榖城山下黄石卽我矣遂去)¶
(不復見旦日視其書乃太公兵法也項羽本紀項羽兵/四十萬在新豐鴻門沛公兵十萬在霸上范増説項羽)¶
(急擊勿失項伯者項羽季父也素善張良乃夜馳之沛/公軍私見張良具告以事欲呼張良與俱去毋從俱死)¶
(良曰沛公有急亡去不義不可不語良乃入具告沛公/出要項伯入見沛公奉巵酒為壽約為婚姻曰願伯具)¶
(言臣之不敢倍徳也項伯許諾謂沛公曰旦日不可不/蚤自來謝旦日從百餘騎來見項王至鴻門謝項王因)¶
(留沛公與飲范増出召項莊謂曰若入前為壽壽畢請/以劍舞因擊沛公於坐殺之莊則入為壽壽畢曰軍中)¶
(無以為樂請以劍舞項王曰諾項莊拔劍起舞項伯亦/拔劍起舞常以身翼蔽沛公莊不得擊張良至軍門見)¶
(樊噲噲曰今日乏事何如良曰甚急項莊拔劍舞其意/常在沛公也噲曰此迫矣臣請入與之同命噲郎帶劍)¶
<pb:KR4c0014_WYG_018-8b>¶
(擁盾入軍門須臾沛公起如厠因招樊噲出於是遂去/令張良留謝漢四年項王與漢約中分天下割鴻溝以)¶
(西者為漢鴻溝而東者為楚項王巳約乃引兵解而東/歸漢欲西歸張良陳平説曰漢有天下大半諸侯皆附)¶
(之楚兵罷食盡此天亡楚之時也不如因其飢而遂取/之今釋弗擊此所謂養虎自遺患也漢王聽之漢書音)¶
(義滄海君晉灼曰海神也如淳曰秦郡縣無滄海或曰/東夷君長也顔師古曰二説並非葢當時賢者之號也)¶
(琦按史記漢書載博浪沙事並云鐵椎惟水經註云張/良為韓報仇於秦以金椎擊秦始皇不中中其副車駱)¶
(賔王詩金椎許報韓葢出於此漢書張良傳贊聞張良/之智勇以為其貎魁梧竒偉反若婦人女子盧諶詩智)¶
(勇冠當代史記彭越傳兩龍方鬬且待之説文酣酒樂/也應劭曰不醉不醒曰酣晉書月為胡王陳書陳寳應)¶
(起兵沙門惠標作五言詩以送之曰匹馬猶臨水離騎/稍引風好看今夜月當入紫微宫陳書文參禮樂武定)¶
<pb:KR4c0014_WYG_018-9a>¶
(妖氛謝瞻詩婉婉幕中畫廣韻戡勝也克也太平御覧/鄒衍事燕惠王盡忠左右譖之王繫之仰天而哭夏五)¶
(月天為之降霜書𦙍征火炎/崑岡玉石俱焚  戡音堪)¶
　　尋陽送弟昌峒(繆本/作岠)鄱陽司馬作(鄱陽唐時郡名/卽饒州也𨽻江)¶
　　(南西道為上州有/司馬一人從五品)¶
桑落洲渚連滄江無雲烟尋陽非剡水忽見子猷船飄¶
然(繆本作/了見)欲相近來遲杳若仙人乗海上月帆落湖中¶
天一覩無二諾朝歡更勝昨爾則吾惠連吾非爾康樂¶
朱紱白銀章上官佐鄱陽松門拂中道石鏡迴清光揺¶
<pb:KR4c0014_WYG_018-9b>¶
扇及于越水亭風氣涼與爾期此亭期在秋月滿時過¶
或未來兩鄉心巳斷吳山對楚岸彭蠡當中州相思定¶
如此有窮盡年愁(太平寰宇記桑落洲在舒州宿松縣/西南一百九十四里江水始自鄂陵)¶
(分𣲖為九於此合流謂之九江口此洲與江州尋陽縣/分中流為界一統志桑落洲在九江府城東北過江五)¶
(十里昔江水泛漲流一桑於此因名王子猷乗船往剡/溪訪戴安道詳見九巻註魏徵詩季布無二諾侯贏重)¶
(一言宋書謝惠連㓜有才悟而輕薄不為父方明所知/靈運嘗自始寜至㑹稽造方明過視惠連大相咨賞謂)¶
(方明曰阿連才悟如此而尊作常兒遇之韻㑹紱綬也/増韻印組也章印章也朱紱銀章詳見十一巻贈劉都)¶
(使詩註凡除官到任謂之上官司馬州之佐職江西通/志松門山在南昌府城西比二百十五里枕鄱湖之東)¶
<pb:KR4c0014_WYG_018-10a>¶
(兩岸悉生松遥望如門故名上有石鏡光可照人謝康/樂詩攀崖照石鏡牽葉入松門是也太平寰宇記于越)¶
(渡在餘干縣西南一百二十歩置津吏主守四時不絶/于越亭在餘干縣東南三十歩屹然孤立古今游者多)¶
(留題章句焉江西通志于越亭在饒州府餘干縣羊角/山文公談苑云前瞰琵琶洲後枕思禪寺林麓森鬱千)¶
(峰競秀唐初張彦俊建通鑑地理通釋彭蠡在江州潯/陽縣括地志在縣東南五十里六典註一名宫亭湖在)¶
(南康軍星子縣南江州彭澤縣西地理志在豫章郡彭/澤縣西郡縣志在都昌縣西六十里與潯陽縣分湖為)¶
(界禹貢揚州彭蠡旣瀦卽江漢所匯之澤合江/西江東諸水跨豫章饒州南康軍三州之地)¶
　　餞校書叔雲¶
少年費白日歌笑矜朱顔不知忽巳老喜見春風還惜¶
<pb:KR4c0014_WYG_018-10b>¶
别且為懽徘徊桃李間看花飲美酒聽鳥臨晴山向晩¶
竹林寂無人空閉關(晉書阮咸任達不拘與叔父籍為/竹林之游閉關猶閉門也江淹恨)¶
(賦閉關却掃/塞門不仕)¶
　　送王孝亷覲省¶
彭蠡將天合姑蘇在日邊寜親候海色欲動孝亷船窈¶
窕晴江轉參差逺岫連相思無晝夜東注(蕭本/作泣)似長川¶
(江西志鄱陽湖在南昌府城東北一百五十里卽禹貢/之彭蠡也一名宫亭湖一名揚瀾湖跨南昌饒州南康)¶
(三郡合上流諸水入焉周圍數百里闊四十里長三百/里毎春夏之間江漢水漲則彭蠡之水鬱不得流而逆)¶
<pb:KR4c0014_WYG_018-11a>¶
(囘倒積遂成巨浸瀰𣺌數百餘里無復畔岸逮夫二水/漸消則彭蠡之水始出大江循南岸而行與二水頡頏)¶
(趨海韻㑹將與也鮑照登大雷岸與妹書長波天合楊/齊賢曰姑蘇蘇州吳郡以其近東海日出之地故云日)¶
(邊法言孝莫大於寜親世説張憑舉孝亷出都負其才/氣謂必參時彦欲詣劉尹鄉里及同舉者共笑之張遂)¶
(詣劉清言彌日因留宿至曉劉曰卿且去正當取卿共/詣撫軍張還船同侣問何處宿張笑而不荅須臾真長)¶
(遣傳敎覓張孝/亷船同侣惋愕)¶
　　同吳王送杜秀芝舉入京(按詩題當是送杜秀才/赴舉入京芝字疑譌)¶
秀才何翩翩王許回也賢暫别廬江守將遊京兆天秋¶
山宜落日秀水出寒烟欲折一枝桂還來雁沼前(廬江/郡名)¶
<pb:KR4c0014_WYG_018-11b>¶
(卽廬州也𨽻淮南道通典雍州開元三年改為京兆府/凡周秦漢晉西魏後周隋至於我唐並為帝都晉書郄)¶
(詵曰臣舉賢良對䇿為天下第一猶桂林之一枝崑山/之片玉西京雜記梁孝王築免園園中有雁池池間有)¶
(鶴洲鳬渚其諸宫觀相連延亘數十里竒果異/樹瑰禽怪獸畢備王與宫人賔客弋釣其中)¶
　　洞庭醉後送絳州吕使君杲(蕭本/作果)流澧州(湖廣志/洞庭湖)¶
　　(在岳州西南綿跨八百里絳州又謂之絳郡𨽻河/東道澧州在澧水之陽又謂之澧陽郡𨽻山南東)¶
　　(道在京師東南一/千八百九十三里)¶
昔别若夢中天涯忽相逢洞庭破秋月縱酒開愁容贈¶
劍刻玉字延平兩蛟龍送君不盡意書及雁廻峰(中華/古今)¶
<pb:KR4c0014_WYG_018-12a>¶
(註晉時斗牛間常有紫氣張華知是劍氣乃以雷煥為/豐城令煥到縣掘縣獄深得劍兩枚一送與張華一煥)¶
(自佩後華死子韙佩過延平津躍入水使人尋之乃見/化為龍也雷煥卒子亦佩之於延平津亦躍入水化為)¶
(龍矣方輿勝覧回雁峰在衡陽之南雁至此不過遇春/而回故名或曰峰勢如雁之回湖廣志回雁峰在衡州)¶
(府城南里許相傳雁不過衡陽至此而回然聞桂林間/尚有雁聲知此説非矣或謂峰之形勢如雁回轉者是)¶
(也南岳周環八百里廻/雁為首岳麓為足云)¶
　　與諸公送陳郎將歸衡陽(并序十按唐書百官志/左右  四衛及太子左)¶
　　(右六率府皆有郎將乃五品官也衡/陽唐時郡名卽衡州𨽻江南西道)¶
　仲尼旅人文王明夷茍非其時聖賢低眉况僕之不¶
<pb:KR4c0014_WYG_018-12b>¶
　肖者而遷逐枯槁固非(非字疑/當作亦)其宜朝心不開暮髪¶
　盡白而登高送逺使人増愁陳郎將義風凛然英思¶
　逸發來下曹城之榻去邀才子之詩動清興於中流¶
　泛素波而徑去諸公仰望不及連章祖之序慙起予¶
　輙冠名賢之首作者嗤我乃為撫掌之資乎(京氏易/傳易曰)¶
　(旅人先笑後號咷又曰得其資斧仲尼為旅人固可/知矣周易明入地中明夷内文明而外柔順以蒙大)¶
　(難文王以之周易集解鄭𤣥曰夷傷也日出地上其/明乃光至其入地明則傷矣故謂之明夷日之明傷)¶
　(猶聖人君子有明徳而遭亂世抑在下位則宜自艱/無幹政事以避小人之害也荀爽曰明在地下為坤)¶
<pb:KR4c0014_WYG_018-13a>¶
　(所蔽大難之象文王君臣相傷故當大難也王弼易/註文王明夷則主可知矣仲尼旅人則國可知矣高)¶
　(唐賦登高望逺使人心悴晋書左思賦三都初陸機/入洛欲為此賦聞思作之撫掌而笑與弟雲書曰此)¶
　(間有傖父欲作三都賦須其成當以覆酒甕耳及思/賦出機絶嘆伏以為不能加也遂輟筆焉王羲之與)¶
　(謝萬書語田里所行故以為撫/掌之資其為得意可勝言即)¶
衡山蒼蒼入紫冥下看南極老人星廻飇吹㪚五峰雪¶
往往飛花落洞庭氣清岳秀有如此郎將一家拖金紫¶
門前食客亂浮雲世人皆比孟嘗君江上送行無白璧¶
臨岐惆悵若為分(方輿勝覧南岳一名衡山在衡山縣/西三十里晉因山以名郡湘中記度)¶
<pb:KR4c0014_WYG_018-13b>¶
(應斗衡位值離宫故曰衡山又名霍山南岳記衡山者/朱陵之靈臺太虚之寳洞上承翼軫鈐總萬物故名衡)¶
(山下踞離宫統攝火鄉故號南岳赤帝館其嶺祝融宅/其陽逮於軒轅以潛霍二山副焉長沙記衡山軒翔聳)¶
(拔九千餘丈尊卑參差七十二峰巖洞溪澗泉石之勝/交錯其中又有數十洞十五巖三十八泉二十五溪九)¶
(池九潭六源八橋六井三穿三漏此最著者七十二峰/最大者五祝融紫葢雲蜜石廩天柱而祝融為最高水)¶
(經註湘水又北徑衡山縣東山在西南有三峰一名紫/益一名石廩一名容峰容峰最為竦傑自逺望之蒼蒼)¶
(隱天故羅含云望若陳雲自非清霽素朝不見其峰丹/水湧其左醴泉流其右山經謂之岣嶁山為南岳也史)¶
(記天官書狼北地有大星曰南極老人老人見治安常/以秋分時候之於南郊晉書老人一星在弧南一曰南)¶
(極常以秋分之旦見於景春分之夕而没於丁見則治/平主夀昌魏書發響九臯翰飛紫冥謝靈運詩廻飇流)¶
<pb:KR4c0014_WYG_018-14a>¶
(輕雪陸機謝平原内史表懐金拖紫退就㪚軰後漢書/聖恩横加猥賜金紫章懷太子註漢官儀曰二千石金)¶
(印紫綬也史記孟嘗君在薛招致諸侯賔客及亡人有/罪者皆歸孟嘗君孟嘗君舍業厚遇之以故傾天下之)¶
(士食客數千人無貴賤一與文等吕氏春秋郈成子為/魯聘於晉過衛右宰穀臣止而觴之酒酣而送之以璧)¶
　　送趙判官赴黔府中丞叔幕(冊府元龜趙國珍天/寳中為黔府都督本)¶
　　(管經畧等使國珍有武畧習知南方地形在五溪/凡十餘年中原興師惟黔中封境無虞通鑑黔中)¶
　　(節度使趙國珍本牂牁夷也胡三省註趙國珍牂/牁别部充州蠻酋趙君道之裔楊國忠兼劍南節)¶
　　(度以國珍有方畧授黔中都督䕶五溪十餘年天/下方亂其所部獨寜所謂黔府中丞者卽其人歟)¶
　　(中丞是其兼銜耳唐書地理志黔州黔中郡下/都督府本黔安郡天寳元年更名  黔音琴)¶
<pb:KR4c0014_WYG_018-14b>¶
廓落青雲心結交黄金盡富貴翻相忘令人忽自哂蹭¶
蹬鬢毛斑盛時難再還巨源咄石生何事馬蹄間綠蘿¶
長不厭却欲還東山君為魯曽子拜揖高堂裏叔繼趙¶
平原偏承明主恩風霜推(一作/摧非)獨坐旌節鎮雄藩虎士¶
秉金鉞蛾眉開玊樽才高幕下去義重林中言水宿五¶
溪月霜啼三峽猿東風春草綠江上候歸軒(宋玉九辯/廓落兮羈)¶
(旅而無友生吕延濟註廓落空寂也韻㑹蹭蹬困頓也/晉書山濤字巨源河内懐人也州辟部河南從事與石)¶
(鍳共宿濤夜起蹴鍳曰今為何等時而眠耶知太傅臥/何意鍳曰宰相三不朝與尺一令歸第卿何慮也濤曰)¶
<pb:KR4c0014_WYG_018-15a>¶
(咄石生無事馬蹄間耶投傳而去未二年果有曹爽之/事又晋書謝安雖受朝寄然東山之志始末不渝毎形)¶
(於言色史記曽參南武城人孔子以為能通孝道故授/之業作孝經平原君趙勝者趙之諸公子也諸子中勝)¶
(最賢喜賔客賔客至者數千人漢時御史中丞與司𨽻/校尉尚書令㑹同得專席而坐詳見十巻註舊唐書天)¶
(寳中縁邊禦戎之地置八節度使受命之日賜之旌節/謂之節度使得以專制軍事外任之重無比焉新唐書)¶
(百官志節度使辭日賜雙旌雙節行則建節豎六纛入/境州縣築節樓迎以鼔角虎士有力之士詳見八巻註)¶
(詩商頌有䖍秉鉞秉執也陸雲吳故丞相陸公誄金鉞/鏡日雲旗絳天晋書阮咸任達不拘與叔父籍為竹林)¶
(之遊謝靈運詩水宿淹晨暮吕延濟註水宿宿舟中也/通典黔中古蠻夷之國春秋戰國皆楚地秦惠王欲楚)¶
(黔中地以武關外易之卽此是也通謂之五溪註云五/溪謂酉辰巫武沅五溪也水經註宜都記曰自黄牛灘)¶
<pb:KR4c0014_WYG_018-15b>¶
(東入西陵界至峽口一百許里山水紆曲兩岸高山重/嶂非日中夜半不見日月絶壁或千許丈其石彩色形)¶
(容多所像類林木高茂畧盡冬春猿鳴至清山谷傳響/泠泠不絶所謂三峽此其一也白帖荆州記曰巴東三)¶
(峽猿長鳴至三聲聞者莫不垂/淚南齊書凡車有幡者謂之軒)¶
　　送陸判官往琵琶峽(方輿勝覧琵琶峽在巫山對/蜀江之南形如琵琶此鄉婦)¶
　　(女皆曉/音律)¶
水國秋風夜殊非逺别時長安如夢裏何日是歸期(楊/升)¶
(菴曰太白詩天山三丈雪豈是逺行時又曰水國秋風/夜殊非逺别時豈是殊非變幻二字愈出愈竒孟蜀韓)¶
(琮詩晚日低霞綺晴山逺畫眉青青/河畔草不是望鄉時亦祖太白句法)¶
<pb:KR4c0014_WYG_018-16a>¶
　　送梁四歸東平(東平唐時郡名卽/鄆州也𨽻河南道)¶
玉壺挈美酒送别强為歡大火南星月長郊北路難殷¶
王期負鼎汶水起垂竿莫學東山臥參差老謝安(六經/天文)¶
(編夏氏曰仲夏之月初昏之時大火見於南方正午之/位史記阿衡欲干湯而無由乃為有莘氏媵臣負鼎爼)¶
(以滋味説湯致於王道越絶書伊尹負鼎入殷遂佐湯/取天下春秋正義釋例曰汶水出㤗山萊蕪縣西南經)¶
(濟北至東平須昌縣入濟行水金鑑述征記云泰山郡/水皆名汶今縣界有五汶皆源別而流同其原山之汶)¶
(水西南流經乾封縣治南去縣三里又西南流九十里/入鄆州中都縣按五汶者曰北汶小汶柴汶牟汶其一)¶
(則經流也謝安髙/臥東山見七巻註)¶
<pb:KR4c0014_WYG_018-16b>¶
　　江夏送友人(江夏唐時郡名卽鄂/州也屬江南西道)¶
雪點翠雲裘送君黄鶴樓黄鶴振玉羽西飛帝王州鳳¶
無琅玕實何以贈逺遊徘徊相顧影淚下漢江流(宋玉/諷賦)¶
(翳水日之華披翠雲之裘楊齊賢曰黄鶴樓在鄂州圖/經云費文禕得仙駕黄鶴憩此鮑照舞鶴賦振玉羽而)¶
(臨霞琅玕實/見二巻註)¶
　　送郄昻謫巴中(按羊士諤詩集有詩題云乾元初/嚴黄門自京兆少尹貶巴州刺史)¶
　　(云云詩下註云時郄詹事昻自拾遺貶清化尉黄/門年三十餘且為府主與郄意氣友善賦詩高㑹)¶
　　(文字猶存又李華楊騎曹集序刑部侍郎長安孫/公逖以文章之冠為考功員外郎精試羣材君與)¶
<pb:KR4c0014_WYG_018-17a>¶
　　(南陽張茂之京兆杜鴻漸琅琊顔真卿蘭陵蕭穎/士河東柳芳天水趙驊頓丘李琚趙郡李㟧李頎)¶
　　(南陽張階常山閻防范陽張/南容高平郄昻等連年登第)¶
瑶草寒不死移植滄江濵東風洒雨露㑹入天地(一作/池)¶
春予若洞庭葉隨波送逐臣思歸未可得書此謝情人¶
(江淹詩瑶草正翕赩李善註瑶草玉芝也琦按詩家用/瑶草謂珍異之草耳未必專指玉芝而言楚辭洞庭波)¶
(兮木/葉下)¶
　　江夏送張丞¶
欲别心不忍臨行情更親酒傾無限月客醉幾重春藉¶
<pb:KR4c0014_WYG_018-17b>¶
草依流水攀花贈逺人送君從此去廻首泣迷津(孫綽/天台)¶
(山賦藉萋萋之纖草李善/註以草薦地而坐曰藉)¶
　　賦得白鷺鸞送宋少府入三峽(三峽詳見/八巻註)¶
白鷺拳一足月明秋水寒人驚逺飛去直向使君灘(水/經)¶
(註江水東經羊腸虎臂灘楊亮為益州刺史至此舟覆/懲其波瀾蜀人至今猶名之為使君灘太平寰宇記使)¶
(君灘在萬州東二里大江中昔楊亮赴任益州行船至/此覆没故名一統志使君灘在荆州夷陵州西一百十)¶
(里/)¶
　　送二季之江東¶
<pb:KR4c0014_WYG_018-18a>¶
初發强中作題詩與惠連多慚一日長不及二龍賢西¶
塞當中路南風欲進船雲峰出逺海帆影挂清川禹穴¶
藏書地匡山種杏田此行俱有適遲爾早歸旋(謝靈運/有登臨)¶
(海嶠初發强中與從弟惠連詩劉履曰强中地名今&KR1443;/山下有强口疑卽此也世説謝子㣲見許子將兄弟曰)¶
(平輿之淵有二龍焉楊齊賢曰西塞山在鄂州陸放翁/入蜀記晩過道士磯石壁數百尺色正青了無竅穴而)¶
(竹樹迸根交絡其上蒼翠可愛自過小孤臨江峰嶂無/出其右磯一名西塞山卽𤣥真子漁父辭所謂西塞山)¶
(前白鷺飛者李太白送弟之江東云西塞當中路南風/欲進船必在荆處作故有中路之句張文潛云危磯挿)¶
(江生石壁劈青玉殆為此山寫真又云已逢嫵媚㪚花/峽不怕艱危道士磯葢江行推馬當及西寨最為湍險)¶
<pb:KR4c0014_WYG_018-18b>¶
(難上謝靈運詩滅跡入雲峰太平御覧九土文括畧曰/㑹稽山有一石穴委曲黄帝藏書於此禹得之施宿㑹)¶
(稽志陽明洞天在㑹稽縣宛委山龍瑞宫舊經云三十/六洞天之十一洞也洞外飛來石下為禹穴傳云禹藏)¶
(書處一云禹得玉匱金書於此薛方山浙江通志宛委/山上有石匱壁立中有孔穴號陽明洞卽舊經所謂三)¶
(十六洞天之十一洞也夏禹發之得赤珪如日碧珪如/月又於中得金簡玉字之書悟百川之理賀知章纂山)¶
(記曰黄帝號委宛穴為赤帝陽明之府於此藏書大禹/始於此穴得書復於此穴藏之人因謂之禹穴匡山卽)¶
(廬山也廬山記匡續結廬於山故號匡廬山神仙傳董/奉還豫章廬山下居不種田日為人治病亦不取錢重)¶
(病愈者使栽杏五株輕者一株如此數年計得十餘萬/株鬱鬱成林乃使山中百禽羣獸游戲其下卒不生草)¶
(常如芸治杏子熟於林中作一草倉示人曰欲買杏者/不須報奉但將穀一器置倉中卽自徃取一器杏去常)¶
<pb:KR4c0014_WYG_018-19a>¶
(有人置榖少而取杏多者林中群虎出吼逐之大怖急/挈杏走路旁傾覆至家量杏一如榖多少或有人偷杏)¶
(者虎逐之到家齧至死家人知其偷杏乃送還奉叩頭/謝過乃却使活韻㑹遲待也謝靈運有南樓中望所遲)¶
(客詩云臨江遲來客是也詩小雅言旋言歸/復我邦族謝靈運詩三載期歸旋  遲音治)¶
　　江西送友人之羅浮(藝文類聚羅浮山記曰羅浮/者盖總稱羅羅山也浮浮山)¶
　　(也二山合體謂之羅浮在增城博羅二縣之境舊/説羅浮高三千丈有七十二石室七十二長溪神)¶
　　(明神禽玉/樹朱草)¶
桂水分五嶺衡山朝九疑鄉關眇安西流浪將何之素¶
色愁明湖秋渚晦寒姿疇昔紫芳意巳過黄髮期君王¶
<pb:KR4c0014_WYG_018-19b>¶
縱疎㪚雲壑借巢夷爾去之羅浮我還憩峨眉中闊道¶
萬里霞月遥相思如尋楚狂子瓊樹有芳枝(通與桂州/臨桂縣有)¶
(離水一名桂江水源多桂不生雜樹漢書南有五嶺之/戍顔師古註西自衡山之南東窮於海一山之限耳而)¶
(别標名則有五焉裴氏廣州記曰大庾始安臨賀桂陽/揭陽是為五嶺鄧徳明南康記曰大庾嶺一也桂陽騎)¶
(田嶺二也九真都龎嶺三也臨賀萌渚嶺四也始安越/成嶺五也戴凱之竹譜五嶺之説互有異同余往交州)¶
(行路所見兼訪舊老考諸古志則今南康始安臨賀為/北嶺臨漳寜浦為南嶺五都界内各有一嶺以隔南北)¶
(之水供通南越之地南康臨賀始安三郡通廣州寜浦/臨漳二郡在廣州西南通交州或趙佗所通或馬援所)¶
(併厥跡在焉故陸機詩伐鼓五嶺表道九真也徐廣雜/記以剡松陽建安康樂為五嶺其謬逺矣俞益期與韓)¶
<pb:KR4c0014_WYG_018-20a>¶
(康伯以晋興所統南移大營九岡為五嶺之數又其謬/也初學記南岳衡山朱陵之靈臺太虚之寳洞上承冥)¶
(宿銓徳鈞物故名衡山下踞離宫攝位火鄉赤帝館其/嶺祝融託其陽故號南岳周旋數百里高四千一十丈)¶
(東南臨湘川自湘川至長沙七百里九向九背然後不/見元和郡縣志九疑山在道州延唐縣東南一百里九)¶
(山相似行者疑惑故名楊齊賢曰唐安西大都䕶府初/治西州後徙治高昌故地又徙治龜兹而故府復為西)¶
(州交河郡𤦺按文義安西字疑訛指為隴右道安西大/都䕶府者恐未是陶潛祭從弟文流浪無成懼負素志)¶
(疇昔昔日也已見前註江淹詩終覿紫芳心李善註紫/芳紫芝也爾雅黄髮壽也郭璞註黄髮髮落更生黄者)¶
(邢昺疏舍人曰黄髮老人髮白更黄也曹植詩王其愛/玉體俱享黄髪期張銑註黄髮期謂壽考也北山移文)¶
(誘我松桂欺我雲壑通典嘉州峨眉縣有峨眉山列仙/傳陸通者云楚狂接輿也好養生食槖盧木實及蕪菁)¶
<pb:KR4c0014_WYG_018-20b>¶
(子游諸名山在蜀峨眉山上/世世見之歴數百年仙去)¶
　　宣州謝朓樓餞别校書叔雲(一作陪侍御叔華登/樓歌  江南通志疊)¶
　　(嶂樓在寜國府郡治後卽謝朓為宣城太守時之/高齋地一名北樓亦稱謝公樓唐咸通間刺史獨)¶
　　(孤霖改建/易今名)¶
棄我去者昨日之日不可留亂我心者今日之日多煩¶
憂長風萬里送秋雁對此可以酣高樓蓬萊文章建安¶
骨中間小謝又清發俱懐逸興壯思飛欲上青天(一作/雲)¶
覧明(蕭本/作日)月抽刀斷水水更流舉杯消愁愁更(一作/復)愁¶
<pb:KR4c0014_WYG_018-21a>¶
人生(一作/男兒)在世不稱意明朝㪚髮弄扁舟(一作舉棹還/滄洲  陸機)¶
(詩長風萬里舉慶雲鬱嵯峨後漢書竇章傳是時學者/稱東觀為老氏藏室道家蓬萊山章懐太子註言東觀)¶
(經籍多也蓬萊海中神山為仙府幽經秘録並皆在焉/東漢建安之末有孔融王粲陳琳徐幹劉楨應㻛阮瑀)¶
(及曹氏父子所作之詩世謂之建安體風骨遒上最饒/古氣鍾嶸詩品論謝惠連云小謝才思富㨗恨其蘭玉)¶
(夙凋故長轡未騁盧思道盧記室誄麗詞泉湧壯/思雲飛㪚髮科頭也扁舟特舟也俱見二巻註)¶
　　宣城送劉副使入秦(按唐書百官志節度使之下/有副使一人同節度副使十)¶
　　(人又安撫使觀察使團練使/防禦使之下皆有副使一人)¶
君卽劉越石雄豪冠當時凄清横吹曲慷慨扶風詞虎¶
<pb:KR4c0014_WYG_018-21b>¶
嘯俟騰躍鷄鳴遭亂離千金市駿馬萬里逐王師結交¶
樓煩將侍從羽林兒統兵捍吳越豺虎不敢窺大勳竟¶
莫敘巳過秋風吹秉鉞有季公凜然負英姿寄深且戎¶
幕望重必台司感激一然諾縱横兩無疑伏奏歸北闕¶
鳴騶忽西馳列將咸出祖英寮惜分離斗酒滿四筵歌¶
笑宛溪湄君携東山妓我咏北門詩貴賤交不易恐傷¶
中園葵昔贈紫騮駒今傾白玉巵同驩萬斛酒未足解¶
相思此别又(一作/外别)千里秦吳眇天涯月明關山苦水劇¶
<pb:KR4c0014_WYG_018-22a>¶
隴頭悲借問幾時還春風入黄池無令長相思折斷緑¶
楊枝(晉書劉琨字越石少得雋朗之目與范陽祖納俱/以雄豪著名在晉陽嘗為胡騎所圍數重城中窘)¶
(廹無計琨乃乗月登樓清嘯賊聞之皆凄然長嘆中夜/奏胡笳賊又流涕歔欷有懐土之思向曉復吹之賊並)¶
(棄圍而走劉越石有扶風歌朝發廣莫門暮宿丹水山/左手彎繁若右手揮龍淵云云凡九首其横吹曲今逸)¶
(不存或指吹胡笳而言恐未的張衡思𤣥賦超踰騰躍/絶世俗世説註晉陽秋曰祖逖與劉琨俱以雄豪著名)¶
(年二十四與琨同辟司州主薄情好綢繆共被而寢中/夜聞雞鳴俱起曰此非惡聲也史記所將卒斬樓煩將)¶
(五人李竒曰樓煩縣名其人善騎射故以名射士為樓/煩取其美稱未必樓煩人也張晏曰樓煩胡國名漢書)¶
(羽林掌送從武帝太初元年置名曰建章營騎後更名/羽林騎費㫤詩家本樓煩俗召募羽林兒上元中宋州)¶
<pb:KR4c0014_WYG_018-22b>¶
(刺史劉展舉兵反其黨張景超孫待封攻陷蘇湖進逼/杭州為温晁李藏用所敗見後二十八巻註劉副使於)¶
(時亦在兵間而功不得録故有統兵捍呉越豺虎不敢/窺大勳竟莫敘巳過秋風吹之句詩商頌有䖍秉鉞南)¶
(齊書秉鉞出關凝威江甸季公謂季廣琛舊唐書上元/二年正月温州刺史季廣琛為宣州刺史充浙江西道)¶
(節度使十六國春秋英姿邁古藝業超時戎幕節度使/之幕府羊祜讓開府表伏聞恩詔拔臣使同台司註台)¶
(司三公也漢書貫高此固趙國立名義不侵為然諾者/也北闕是上書奏事之徒所詣者見十三巻註北史鳴)¶
(騶清路盛列羽儀章懐太子後漢書註騶騎士也詩大/雅韓侯出祖出宿於屠江南通志宛溪在寜國府城東)¶
(世説謝安在東山畜妓毛萇詩傳北門刺仕不得志也/言衛之忠臣不得其志耳古詩採葵莫傷根傷根葵不)¶
(生交結莫羞貧羞貧交不成漢書高帝紀上奉玉巵為/太上皇壽應劭曰巵飲酒禮器也古以角作受四升晉)¶
<pb:KR4c0014_WYG_018-23a>¶
(灼曰音支顔師古曰巵飲酒圓噐也韓非子今有白玉/之巵而無當庾信蕩子賦關山惟月明郭仲産秦川記)¶
(隴山東西百八十里登山嶺東望秦川四五百里極目/冺然山東人行役至此而顧瞻者莫不悲思故歌曰隴)¶
(頭流水分離四下念我行役飄然曠野登高望逺涕零/雙墮劉三省通鑑註宣州當塗縣有黄池鎮一統志黄)¶
(池河在太平府城南六十里東接固城河西接蕪湖縣/河入大江南至黄池鎮北至宣城縣界江南通志黄池)¶
(河在池州當塗縣南七十里寧國府城北一百二十里/一名玉溪郡東南之水皆聚此出大江河心分界南屬)¶
(宣城北/屬當塗)¶
　　涇川送族弟錞(太白自註時盧校書/草序常侍御為詩)¶
涇川三百里若耶羞見之錦石照碧山兩邊白鷺鷥佳¶
<pb:KR4c0014_WYG_018-23b>¶
境千萬曲客行無歇時上有琴高水下有陵陽祠仙人¶
不見我明月空相知問我何事來盧敖結幽期蓬山振¶
雄筆繡服揮清詞江湖發秀色草木含榮滋置酒送惠¶
連吾家稱白眉媿無海嶠作敢闕河梁詩見爾復幾朝¶
俄然告將離中流漾綵鷁列岸叢金羈嘆息蒼梧鳯分¶
棲瓊樹枝清晨各飛去飄落天南垂望極落日盡秋深¶
暝猿悲寄情與流水但有長相思(涇川卽涇溪也在涇/縣西南一里唐時𨽻)¶
(宣城郡源出石埭流經南陵宣城踰蕪湖入大江通典/宣州涇縣有涇水越州㑹稽縣有若耶溪江南通志琴)¶
<pb:KR4c0014_WYG_018-24a>¶
(溪在寧國府涇縣源岀自寧國諸山與溪頭水合西過/琴高山下乃名琴溪傳是仙人琴高控鯉之地一統志)¶
(望仙亭在陵陽山中峰之半相傳漢竇子明昇仙之地/有唐天寳間所建仙壇宫陵陽祠卽仙壇宫也盧敖詳)¶
(見十四巻註學者稱東觀為道家蓬萊山見前二首註/綉衣御史見十一十二巻註蓬山振雄筆謂盧校書草)¶
(敘也繡服揮清詞謂常侍御作詩也馬氏五常白眉最/良見十六巻註謝靈運有登臨海嶠與從弟惠連詩與)¶
(子別山阿含酸赴修畛中流袂就判欲去情不忍李陵/與蘇武詩擕手上河梁遊子暮何之劉良註河梁橋也)¶
(魏書中山王熙之鎮鄴也知友才學之士袁翻李琰李/神儁王誦兄弟裴敬憲等咸餞於河梁賦詩告别吳均)¶
(詩有客告將離贈言重蘭蕙子虗賦浮文鷁張揖註鷁/水鳥也畫其像於船首宋之問太平公主山池賦文虹)¶
(橋兮彩鷁舟陸機雲賦翼靈鳯於蒼梧起/滯龍於潢汗瓊樹枝見二巻註垂邊也)¶
<pb:KR4c0014_WYG_018-24b>¶
　　五松山送殷淑(楊齊賢曰五松/山在宣州南陵)¶
秀色發江左風流奈若何仲文了不還獨立揚清波載¶
酒五松山頽然白雲歌中天度落月萬里遥相過撫酒¶
惜此月流光畏蹉跎明日别離去連峰鬱嵯峨(江左江/南也詳)¶
(見十二巻註晉書殷仲文南蠻校/尉顗之弟也少有才藻美容貌)¶
　　送崔氏昆季之金陵(一作秋夜崔八/丈水亭送崔二)¶
放(一作/吳)歌倚東樓行子期曉發秋風渡江来吹落山上¶
月主人出美酒滅燭延清光二崔向金陵安得不盡觴¶
<pb:KR4c0014_WYG_018-25a>¶
水客弄歸棹雲帆巻輕霜扁舟敬亭下五兩先飄揚峽¶
石入水花碧流日更長思君無歳月西笑阻河梁(劉鑠/詩羅)¶
(帳延秋月吕向註延引也馬融廣成頌張雲帆施蜺幬/孟康漢書註扁舟特舟也唐書地理志宣州宣城縣有)¶
(敬亭山郭璞江賦覘五兩之動静韻/㑹綄船上候風羽楚人謂之五兩)¶
　　登黄山凌(繆本/作陵)歊臺送族弟溧陽尉濟充(一作/統)汎¶
　　舟赴華陰(一本下有得齊字三字之楊齊賢曰太/白自註時在當塗卽今  太平也黄山)¶
　　(在城北凌歊臺在其上太平府志黄山在郡治北/五里高四十丈山如初月形舊傳浮丘公牧雞於)¶
　　(此亦名浮丘山上有宋孝武避暑離官及凌歊臺/遺址陸放翁入蜀記凌歊臺正如鳯凰䑓之類特)¶
<pb:KR4c0014_WYG_018-25b>¶
　　(因山巔為之宋高祖所營面勢虚曠高出氛埃之/表南望青山龍山九井諸峰如在几席稍西江中)¶
　　(二小山相對云東梁西梁也北戸臨和州新城樓/櫓歴歴可辨葢自絶江至和州財十餘里溧陽宣)¶
　　(州縣名𨽻江南東道華陰郡名/卽華州𨽻關内道  歊音囂)¶
鸞乃鳯之族翺翔紫雲霓文章輝五色(一作耀/五采)雙在瓊¶
樹棲一朝各飛去鳯與鸞俱啼炎赫五月中朱曦爍河¶
堤爾從汎舟役使我心魂悽秦地無草木南雲喧鼓鼙¶
君王減玉膳早起思鳴雞(當是民/飢之訛)漕引救關輔疲人免¶
塗泥宰相作霖雨農夫得耕犂靜者伏草間羣才滿金¶
<pb:KR4c0014_WYG_018-26a>¶
閨空手(許本/作乎)無壯士窮居使人低送君登黄山長嘯倚¶
(一作/上)天梯小舟若鳬雁大舟若鯨鯢開帆散長風舒巻¶
與雲齊日入牛渚晦蒼然夕烟迷相思在何許(一作在/何所一)¶
(作定/何許)杳在洛陽西(張華禽經註鸞者鳯凰之亞始生類/鳯乆則五彩變易高誘淮南子註翺)¶
(翔鳥之高飛翼上下曰翺直刺不動曰翔瓊樹鳯所棲/食之樹見二巻古詩第四十首註中郭璞詩朱羲將由)¶
(白李善註朱羲日也左傳秦於是輸粟於晉自雍及絳/相繼命之曰泛舟之役舊唐書天寳六載自五月不雨)¶
(至秋七月乙酉以旱命宰相䑓寺府縣録繫囚死罪决/杖配流徒以下特免庚寅始雨九載三月時乆旱制停)¶
(封西岳五月庚寅以旱録囚徒葢天寳時京師之旱見/於史者有二未詳此詩作於何年後漢書其旱也公卿)¶
<pb:KR4c0014_WYG_018-26b>¶
(官長以次行雩禮求雨反拘朱索社伐朱鼔春秋繁露/求雨開神山神淵積薪夜擊鼓譟而燔之文章正宗神)¶
(農求雨書祈而不雨則積薪擊鼔而焚神山章懐太子/後漢書註漕水運也鮑照詩家世宅關輔李善註關關)¶
(中也漢書曰右扶風左馮翊京兆尹是為三輔潘岳西/征賦牧疲人於西夏書説命若嵗大旱用汝作霖雨江)¶
(淹别賦金閨之諸彦李善註金閨金馬門也王逸九思/縁天梯兮北上登太乙兮玉臺宜都記俯臨大江如縈)¶
(帶焉視舟如鳬雁矣通典宣州當塗縣有牛渚圻亦/謂之采石險固可守處楊齊賢曰華陰在洛陽之西)¶
　　送儲邕之武昌(武昌縣鄂州之屬/縣也𨽻江南西道)¶
黄鶴西樓月長江萬里情春風三十度空憶武昌城送¶
爾難為别銜杯惜未傾湖連張樂地山逐汎舟行諾謂¶
<pb:KR4c0014_WYG_018-27a>¶
楚人重詩傳謝朓清滄浪吾有曲寄入棹歌聲(潛確居/類書黄)¶
(鶴山在武昌府城西南俗呼蛇山一名黄鵠山昔仙人/王子安騎黄鶴憩此地志云黄鶴山蛇行而西吸於江)¶
(其首隆然黄鶴樓枕焉其下卽黄鶴磯莊子帝張咸池/之樂於洞庭之野謝朓詩洞庭張樂地瀟湘帝子游史)¶
(記楚人諺曰得黄金百斤不如得季布一諾南齊書謝/朓善草𨽻長五言詩沈約常云二百年来無此詩也西)¶
(京賦齊栧/女縱棹歌)¶
　¶
　¶
　¶
<pb:KR4c0014_WYG_018-27b>¶
　¶
　¶
　¶
　¶
　¶
　¶
　¶
　李太白集注巻十八¶
