# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:09.339389
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二十八
<pb:KR4c0014_WYG_028-1a>¶
欽定四庫全書¶
　李太白集注巻二十八¶
　　　　　　　　　　　　錢塘　王𤦺　撰¶
　記頌讚共二十首¶
　　任城縣㕔壁記(元和郡縣志任城縣本漢縣也屬/東平國古任國太昊之後風姓也)¶
　　(僖二十一年左傳曰任宿須句皆風姓也實司太/皥與有濟之祀注曰任今任城縣也魏志曰文帝)¶
　　(封鄢陵侯彰為任城王齊天保七年移髙平郡於/此任城縣屬焉隋開皇三年罷髙平郡縣屬兖州)¶
　　(音任/  壬)¶
<pb:KR4c0014_WYG_028-1b>¶
風姓之後國為任城盖古之秦縣也(文苑英華作盖/秦之古縣也)在¶
禹貢則南徐之分當周成(文苑英華/作成周)迺東魯之邦自伯¶
禽到於順(當作/頃)公三十二(當作/三)代遭楚蕩滅因(文苑英/華作國)¶
屬楚焉炎漢之後更為郡縣隋開皇三年廢髙平郡移¶
任城於舊居邑乃(文苑英/華作雖)屢遷井則不改(元和郡縣志/兖州魯郡禹)¶
(貢兖州之域兼得徐州之地春秋時為魯國按史記封/周公旦於曲阜是為魯公周公不就封留佐武王使其)¶
(子伯禽代就封於魯其後有考公煬公幽公魏公厲公/獻公真公武公懿公孝公惠公隠公桓公荘公閔公僖)¶
(公文公宣公成公襄公昭公定公哀公悼公元公穆公/共公康公景公平公文公頃公頃公二十四年楚考烈)¶
<pb:KR4c0014_WYG_028-2a>¶
(王伐滅魯魯起周公至頃公凡三十四世謂三十四君/也自伯禽起至頃公當云三十三世此云順公又云三)¶
(十二代皆悞周/易改邑不改井)魯境七百里郡有十一縣任城其衝要¶
東&KR0777;琅邪西控鉅野北走厥國南馳互鄉青帝太昊之¶
遺墟白衣尚書之舊里土俗古逺風流清髙賢良間生¶
掩映天下(按元和郡縣志魯郡州境東西三百三十一/里南北三百五十三里管縣十一瑕丘金鄉)¶
(魚臺鄒縣龔丘乾封萊蕪曲阜泗水任城中都今新舊/唐書所載只十縣以貞元中割中都入鄆州故也漢書)¶
(齊東東有甾川東萊琅邪髙密膠東趙岐孟子注琅邪/齊東境上邑也唐時以河南道所屬之沂州為琅邪郡)¶
(其地正在魯郡之東相去三百八十里水經注何承天/曰鉅野湖澤廣大南通洙泗北連青濟舊縣故城正在)¶
<pb:KR4c0014_WYG_028-2b>¶
(澤中故欲置戍於此城城之所在則鉅野澤也衍東北/為大野矣昔西狩獲麟於是處也元和郡縣志大野澤)¶
(一名鉅野在鄆州鉅野縣東五里南北二百里東西百/餘里爾雅十藪魯有大野西狩獲麟於此澤琦按魯郡)¶
(之東與鄆州接境乃鉅野澤之故區但屢遭河患冲決/填淤髙下易形涸為平陸迄今畔岸不可復識矣章懐)¶
(太子後漢書注東平陸縣名古厥國也屬東平國今兖/州平陸縣地太平寰宇記鄆州中都縣古中都之地漢)¶
(為東平陸縣屬東乎國亦古之厥國地今邑界有厥亭/存太平寰宇記徐州沛縣合鄉故城古互鄉之地按劉)¶
(芳徐州記云古之互鄉盖孔子云難與言者又曰互鄉/在陳州項城縣北一里古老傳云互鄉之地一統志互)¶
(鄉在河南開封府商水縣論語云互鄉難與言即此古/今言互鄉者凡三處今考魯郡之南與徐州接壌則此)¶
(文所指與沛縣之互鄉為合獨㫁注青帝太昊木行三/皇本紀太皥庖犧氏風姓代燧人氏繼天而王都於陳)¶
<pb:KR4c0014_WYG_028-3a>¶
(其後裔當春秋時有任宿須句顓臾皆風姓之𦙍也後/漢書鄭均字仲虞東平任城人帝東巡過任城乃幸均)¶
(舍勅賜尚書禄以終其/身時人號為白衣尚書)地博厚川疎明漢則名王分茅¶
魏則天人列土所以代變豪侈家傳文章君子以才雄¶
自髙小人則鄙朴難治(後漢書任城孝王尚元和六年/封食任城亢父樊三縣魏志任)¶
(城威王彰黄初三/年立為任城王)况其城池爽塏邑屋豐潤香閣倚日¶
凌丹霄而欲飛石橋横波驚彩虹而不去其雄麗坱圠¶
有如此焉(左傳請更諸爽塏者杜預注爽明塏燥也正/義曰塏髙地故為燥也香閣見二十一巻注)¶
(梁武帝詩青城接丹霄金樓帶紫烟賈誼服賦大鈞播/物坱圠無垠劉良注坱圠無涯際也揚雄甘泉賦據軨)¶
<pb:KR4c0014_WYG_028-3b>¶
(軒而周流兮忽坱圠而無垠李善注坱圠廣大貌漢書/作軮軋顔師古注軮軋逺相映也  塏音坱坱音央圠)¶
(音/札)故萬商往來四海緜歴實泉貨之橐籥為英髦之咽¶
喉故資大賢以主東道製我美錦不易其人今鄉二十¶
六户一萬三千三百七十一帝擇明徳以賀公宰之(東/道)¶
(見十巻注製/錦見九巻注)公温恭克修儼碩有立季野備四時之氣¶
士元非百里之才撥煩彌閒剖劇無滯鏑百發克破於¶
楊葉刀一鼔必合於桑林寛猛相濟弦韋適中一之歳¶
肅而教之二之嵗惠而安之三之歳富而樂之然後青¶
<pb:KR4c0014_WYG_028-4a>¶
衿向訓黄髪履禮耒耜就役農無遊手之夫杼軸和鳴¶
機罕嚬哦之女物不知化陶然自春權豪鋤縱暴之心¶
黠吏返淳和之性行者譲於道路任者併於輕重扶老¶
攜幼尊尊親親千載百年再復魯道非神明博逺孰能¶
契于此乎(詩國風有美一人碩大且儼毛傳曰儼矜荘/貌世説謝太傅絶重禇公常稱禇季野雖不)¶
(言而四時之氣亦備三國志龎統以從事守耒陽令在/縣不治免官呉將魯肅遺先主書曰龎士元非百里才)¶
(也使處治中别駕之任始當展其驥足耳南史丘仲孚/為山隂令長於撥煩善適權變吏人敬服號稱神明廣)¶
(韻鏑箭鏃也漢書養由基楚之善射者也去楊葉百步/百發百中楊葉之大加百中焉可謂善射矣鼔刀以刀)¶
<pb:KR4c0014_WYG_028-4b>¶
(撃物也合於桑林之舞庖丁事見十巻注上句喻其舉/措無不中理下句喻其謀猷無不合宜左傳政寛則民)¶
(慢慢則糾之以猛猛則民殘殘則施之以寛寛以濟猛/猛以濟寛政是以和韓非子西門豹之性急故佩韋以)¶
(自緩董安於之性緩故佩弦以自急華陽國志西門豹/佩韋以自寛宓子賤帯弦以自急毛萇詩傳青衿青領)¶
(也學子之所服論衡人少則髮黒老則髪白白乆則黄/顔師古漢書注黄髪老稱謂白髪盡落更生黄者韻㑹)¶
(柄曲木曰耒耒端曰耜易斵木為耒剡木為耜家語虞/芮二國争田而訟連年不決乃相謂曰西伯仁人也盍)¶
(往質之入其境則耕者譲畔行者譲路禮王制輕任并/重任分正義曰任謂有擔負者俱應擔負老少並輕則)¶
(併與少者擔之老少並重不可併與少者一人則分為/輕重重與少者輕與老者漢書魯瀕洙泗之水其民涉)¶
(度幼者扶老而代其任淮南子太公問周公曰何以治/魯周公曰尊尊親親太公曰魯從此弱矣  鏑音的黠)¶
<pb:KR4c0014_WYG_028-5a>¶
(音/轄)白探竒東䝉竊聴輿論輙記於壁垂之將來俾後賢¶
之操刀知賀公之絶跡者也(太平寰宇記東䝉山在沂/州費縣西北七十五里以)¶
(其在䝉山之東故曰東䝉晉書王沉傳自古賢聖/樂聞誹謗之言聴輿人之論操刀而割見九巻注)¶
　　趙公西侯新亭頌¶
惟十有四載皇帝以歳之驕陽秋五不稔乃慎擇明牧¶
恤南方凋枯伊四月孟夏自淮隂遷我天水趙公作藩¶
於宛陵祇明命也(廣韻稔歳熟也廣雅秋糓熟也謝朓/詩阽危頼宗衮微管寄明牧左思詩)¶
(俛仰生榮華咄嗟復凋枯晉書陶侃傳作藩於外八州/肅清唐時楚州淮陰郡治山陽縣屬淮南道宣州宣城)¶
<pb:KR4c0014_WYG_028-5b>¶
(郡治宣城縣屬江南西道按宣城郡本漢之丹陽郡宣/城縣本漢之宛陵縣今為寜國府地太白稱宛陵盖本)¶
(漢縣名也/  稔音袵)惟公代秉天憲作程(繆本/作保)南臺洪柯大本聿¶
生懿徳宜乎哉横風霜之秀氣鬰王霸之竒略初以鐵¶
冠白筆佐我燕京威雄振肅虜不敢視而後鳴琴二邦¶
天下取則起草三省朝端有聲天子識面宰衡動聴殷¶
南山之雷剖赤縣之劇強項不屈三州所居大化咸列¶
碑頌(後漢書手握王爵口含天憲李周翰注天憲謂帝/王法令也通典御史所居之署漢謂之御史府亦)¶
(謂之御史大夫寺亦謂之憲臺後漢以來謂之御史臺/亦謂之蘭臺寺梁及後魏北齊或謂之南臺後魏之制)¶
<pb:KR4c0014_WYG_028-6a>¶
(有公事百官朝㑹名簿自尚書令僕以下悉送南臺胡/三省通鑑註御史臺謂之南臺杜佑曰御史臺在宫闕)¶
(西南故名南臺陶潜詩洪柯百萬尋森散覆暘谷詩周/頌我求懿徳鄭箋曰懿羙也鐵冠白筆見十一巻注陶)¶
(濳詩君子死知巳提劍出燕京説苑宓子賤治單父彈/鳴琴身不下堂而單父治唐以尚書省中書省門下省)¶
(為三省晉中興書謝安石上疏曰尸素朝端忽焉五載/宰衡相臣也見十二巻注詩召南殷其雷在南山之陽)¶
(毛傳曰殷雷聲也鄭箋曰雷以喻號令於南山之陽又/喻其在外也召南大夫以王命施號令於四方猶雷隠)¶
(然發聲於山之陽赤縣强項令俱見十二巻注金石録/淮隂太守趙恱遺愛碑張楚金撰行書天寶十四載立)¶
(其二州碑/頌無考)至於是邦也酌古以訓俗宣風以布和平心¶
理人兵鎮唯静畫一千里時無莠言(漢書蕭何為法講/若畫一顔師古曰)¶
<pb:KR4c0014_WYG_028-6b>¶
(畫一言整齊也詩小雅莠/言自口毛傳曰莠醜也)退公之暇清眺原隰以此郡¶
東塹巨海西襟長江咽三吳扼五嶺輶軒錯出無旬時¶
而息焉出自西郭蒼然古道道寡列樹行無清隂至有¶
疾雷破山狂飈震壑炎景爍野秋霖灌途馬逼側於谷¶
口人周章於山頂亭候靡設逢迎缺如(詩國風自公之/食小雅皇皇者)¶
(華於彼原隰毛傳曰髙平曰原下濕曰隰三呉見八巻/注五嶺見十八巻注輶軒使車也見九巻注荘子疾雷)¶
(破山風震海而不能驚曹植詩寒氷辟炎景涼風吹我/身荘子秋水時至百川灌河子虚賦偪側泌&KR0008;顔師古)¶
(曰逼側相逼也楚辭聊翺翔兮周章王逸注周章猶周/流也吕向注周章往來迅疾貌後漢書光武紀築亭候)¶
<pb:KR4c0014_WYG_028-7a>¶
(修烽燧章懐太子注/亭候伺候望敵之所)自唐有天下作牧百數因循齷齪¶
罔恢永圗及公來思大革前弊實相此土陟降觀之壯¶
其迴岡龍盤沓嶺波起勝勢交至可以有作方農之隙¶
廓如是營遂鏟崖(繆本崖字下/多一坦字)堙卑驅石翦棘削汚壤¶
堦髙隅以門以墉乃棟乃宇儉則不陋麗而不奢森沈¶
閈閎燥濕有庇若鼇(郭本/作鳬)之湧如鵬斯騫縈流鏡轉涵¶
映池底納逺海之餘清㵼連(郭本/作蓮)峰之積翠信一方雄¶
勝之郊五馬踟蹰之地也(韻㑹齷齪急促局陿貌詩小/雅賁然來思大雅陟則在巘)¶
<pb:KR4c0014_WYG_028-7b>¶
(復降在原鄭箋曰陟升也降下也廣韻墉垣也鮑照詩/銅溪晝森沈左傳髙其閈閎孔穎逹正義説文云閈閎)¶
(也汝南平輿里門曰閈釋宫云衖門謂之閎李巡云衖/頭門也然則閈閎皆門名言髙為其門耳左傳吾儕小)¶
(人皆有闔盧以辟燥濕寒暑古羅敷行/使君從南來五馬立踟蹰  閈音岸)長史齊公光乂¶
人倫之師表司馬武公幼成衣冠之髦彦録事叅軍吳¶
鎮宣城令崔欽令徳之後良材間生縱風教之樂地出¶
人倫之髙格卓絶映古清明在躬僉謀僝功不日而就¶
總(郭本/作然)是役也伊二公之力歟(按唐書百官志每州自/刺史而下有長史一人)¶
(司馬一人録事叅軍事一人南史蔡興宗為郢州引沈/約為安西外兵叅軍兼記室興宗嘗謂其諸子曰沈記)¶
<pb:KR4c0014_WYG_028-8a>¶
(室人倫師表宜善事之陳書後主紀思所以登顯髦彦/式備周行詩小雅顯允君子莫不令徳毛傳曰令善也)¶
(左傳非令徳之後誰能若是禮記清明在躬氣志如神/正義云言聖人清静光明之徳在於躬身書經集傳僉)¶
(衆共之辭堯典共工方鳩僝功孔傳曰僝字/見也音釋僝馬云具也  僝音棧總即摠)過客沈吟¶
以稱嘆邦人聚舞以相賀僉曰我趙公之亭也羣寮獻¶
議請因謡頌以名之則必與謝公北亭同不朽矣白以¶
為謝公徳不及後世亭不留要衝無勿拜之言鮮登髙¶
之賦方之今日我則過矣(太平寰宇記北亭在温州北/五里枕永嘉江謝靈運罷郡)¶
(於北亭與吏民別詩云前期眇巳住後㑹邈無因詩國/風蔽芾甘棠勿翦勿拜召伯所説鄭箋曰拜之言拔也)¶
<pb:KR4c0014_WYG_028-8b>¶
(施士丐曰如人身之拜小低屈也嚴粲曰挽其枝以至/地也韓詩外傳孔子遊於景山之上子路子貢顔淵從)¶
(孔子曰君子登髙必賦小子/願言者何其願丘將啟汝)敢詢耆老而作頌曰¶
耽耽髙亭趙公所營如鼇背突兀於太清如鵬翼開張¶
而欲行趙公之宇千載有覩必恭必敬爰遊爰處瞻而¶
思之罔敢大語趙公來翔有禮有章煌煌鏘鏘如文翁¶
之堂清風洋洋永世不忘(張衡西京賦大厦耽耽薛綜/注耽耽深邃貌水經註文翁)¶
(為蜀守立講堂作石室於南城太平寰宇記文翁學堂/一名周公禮殿華陽國志云文翁立學講堂精舍作石)¶
(室一作玉堂在城南安帝永初後學堂遇火太守陳留/髙朕更修立又增造一石室任豫云其欒櫨節制猶古)¶
<pb:KR4c0014_WYG_028-9a>¶
(建堂基髙六尺夏屋三間通皆圗畫古人之像及禮器/瑞物堂西有二石李膺記云後漢中平火延學觀廂廊)¶
(一時蕩盡惟此堂熛焰不/及構制雖古巧異特竒)¶
　　崇明寺佛頂尊勝陁羅尼幢頌(并序華梵語陀羅/尼者  言總持謂)¶
　　(總統攝持無有遺失即呪之别名也法苑珠林陀/羅尼者西天梵音東華人譯則云持也持善不失)¶
　　(持惡不生幢者釋家旛盖之類此則以石為幢/形而刻呪字於其上即謂之幢也  幢音牀)¶
共工不觸山媧皇不補天其鴻(繆本/作洪)波泊汩流伯禹不¶
治水萬人其魚乎禮樂大壊仲尼不作王道其昏乎而¶
有功包隂陽力掩造化首出衆聖卓稱大雄彼三者之¶
<pb:KR4c0014_WYG_028-9b>¶
不足徴矣(論衡儒書言共工與顓頊争為天子不勝怒/而觸不周之山使天柱折地維絶女媧銷煉)¶
(五色石以補蒼天㫁鼇足以立四極天不足西北故日月/移焉地不足東南故百川注焉左傳劉子曰羙哉禹功)¶
(明徳逺矣微禹吾其魚乎法華經大雄/猛世尊諸釋之法王  媧音戈汩音骨)粤有我西方金¶
仙之垂範覺曠劫之大夢碎羣愚之重昏寂然不動湛¶
而常存使苦海静滔天之波疑山滅炎崑之火囊括天¶
地置之清涼日月或墜神通自在不其偉與(宋書謝靈/運傳方軌)¶
(前秀垂範後昆湼槃經我曠劫來巳入大寂王巾頭陀/寺碑文曜慧日於康衢則重昏易曉李善注頭陀經心)¶
(王菩薩曰我見覆蔽飲雜毒酒重昏常寝云何得悟慈/心示語使得開解易繫辭寂然不動感而遂通天下之)¶
<pb:KR4c0014_WYG_028-10a>¶
(故南齊書顧歡傳仙化以變形為上泥洹以陶神為先/變形者白首還淄而未能無死陶神者使塵惑日損湛)¶
(然常存梁簡文帝唱導文苦海易沈慈波空蕩書堯典/浩浩滔天下民其咨𦙍征火炎崑岡玉石俱焚賈誼過)¶
(秦論嚢括四海之/意説文偉竒也)魯郡崇明寺南門佛頂尊勝陁羅尼¶
石幢者盖此都之壯觀昔善住天子及千大天遊於園¶
觀又與天女遊戲受諸快樂即於夜分中聞有聲曰善¶
住天子七日滅後當生七反畜生之身於是如來授之¶
吉祥真經遂脱諸苦盖之天徴(一作/從)為大法印不可得¶
而聞也我唐髙宗時有罽賔桑門持入中土猶日藏大¶
<pb:KR4c0014_WYG_028-10b>¶
寶清園虚空檀金浄彩人皆恱見所以山東開(郭本/作聞)士¶
舉國而崇之時有萬商投珍士女雲㑹衆布蓄沓如陵¶
琢文石於他山聳髙標於列肆鑱珉錯綵為鯨為螭天¶
人海怪若叱若語貝葉金言刋其上荷花水物形其隅¶
良工草萊獻技而去(大般若經是如來真實法印亦是/一切聲聞縁覺真實法印翻譯名)¶
(義佛陀波利罽賔國人忘身徇道遍觀靈跡聞文殊師/刹在清涼山逺渉流沙躬來禮謁髙宗儀鳳元年杖錫)¶
(五臺䖍禮聖容忽見一翁從山出來作婆羅門語謂波/利曰師何所求波利曰聞文殊隠此欲求瞻禮翁曰師)¶
(將佛頂尊勝陀羅尼經來不此土衆生多造諸罪佛頂/呪乃除罪秘方若不將經徒來無益縱見文殊未必能)¶
<pb:KR4c0014_WYG_028-11a>¶
(識可還西國取經傳此弟子當示文殊所在波利作禮/舉頭不見老人遂反本國取得經來狀奏髙宗遂令杜)¶
(行顗及日照三蔵於内共譯經留在内波利泣奏志在/利人請布流行帝愍専志遂留所譯之經還其梵本波)¶
(利將向西明與僧順貞共譯佛頂尊勝陀羅尼經所願/巳畢持經梵本入於五臺不出唐書西域傳罽賔隋漕)¶
(國也居葱嶺南距京師萬二千里而贏南距舍衛三千/里王居修鮮城常役屬大月氐地暑濕人乗象俗治浮)¶
(屠法魏書釋老志諸服其道者則剃落鬚髪釋累辭家/結師資遵律度相與和居治心修浄行乞以自給謂之)¶
(沙門或曰桑門亦聲相近總謂之僧皆胡言也僧譯為/和命衆桑門為息心比丘為行乞華嚴經譬如天上閻)¶
(浮擅金惟除心王大摩尼寳餘寶無及者開士有徳行/之僧詳見二十一巻注詩小雅如岡如陵山海經瞻諸)¶
(之山其陽多金其隂多文石詩小雅他山之石班固西/都賦遊士擬於公侯列肆侈於姬姜吕向註肆市也説)¶
<pb:KR4c0014_WYG_028-11b>¶
(文螭若龍而黄北方謂之地螻從虫离聲或云無角曰/螭丑知切酉陽雜爼貝多出摩伽陀國長六七丈經冬)¶
(不凋此樹有三種一者多羅婆力义貝多二者多梨婆/力义貝多三者部闍婆力义貝多多羅多梨並書其葉)¶
(部闍一色取其皮書之貝多是梵語漢翻為葉婆力义/貝多者漢言樹葉也西域經書用此三種皮葉若能保)¶
(䕶亦得五/六百年)聖君垂拱南面穆清而居大明廣運無幽不¶
燭以天下所立兹幢多臨諸旗亭喧囂湫隘本非經行¶
網繞之所乃頒下明詔令移於寶坊吁百尺中標矗若¶
雲斷委翳苔蘚周流星霜俾龍象興嗟仰瞻無地良可¶
嘆也(垂拱見二十一巻注穆清見一巻大獵賦注史記/集解西京賦曰旗亭五重薛綜曰旗亭市樓也立)¶
<pb:KR4c0014_WYG_028-12a>¶
(旗於上故取名焉左傳景公欲更晏子之宅曰子之宅/近市湫隘囂塵不可以居杜預注湫下隘小囂聲塵土)¶
(也經行謂僧衆週幢循行所以致其敬禮之心網繞謂/以網圍繞其幢所以使鳥雀不得棲止汙穢梁簡文帝)¶
(答湘東王書鳴銀鼓於寶坊轉金輪於香地西方供佛/宫殿以七寶増飾故謂僧坊曰寶坊韻㑹翳隠也奄也)¶
(障也龍象髙僧也見/十二巻注  罽音記)我太官廣武伯隴西李公先名琬¶
奉詔書改為輔其從政也肅而寛仁而惠五鎮方牧聲¶
聞於天帝乃加剖竹於魯魯道粲然可觀方將和隂陽¶
於太階致吾(舊本少吾字/今從劉本)君於堯舜豈徒閉閤坐嘯鴻¶
&KR0777;二千哉乃再崇厥功發揮象教(廣武縣名𨽻隴右道/之蘭州乾元二年更)¶
<pb:KR4c0014_WYG_028-12b>¶
(名金城所謂五鎮方牧者輔歴官郢海䣎唐陳五州刺/史也所謂剖竹於魯又為魯郡都督也見後虞城令李)¶
(公去思碑但碑文之名作浦頌文之名作輔未知孰是/孰訛左傳晉公子其從者肅而寛忠而能力杜預注肅)¶
(敬也後漢書劉寵徐東平陵令以仁惠為吏民所愛剖/竹見十一巻注太階見一巻明堂賦注爾雅小閨謂之)¶
(閤説文閤門旁户也後漢書吳祐遷膠東相政惟仁簡/以身率物民有争訴者輒閉閤自責然後㫁其訟以道)¶
(譬之此用其字却另作閉門不理事解坐嘯見十四巻/注周易漸卦六二鴻漸於磐飲食衎衎吉王弼注磐山)¶
(石之安者也進而得位居中而應本無禄養進而得之/其為歡樂願莫大焉鴻盤二千謂以二千石之職為宴)¶
(安之地也王巾頭陀寺碑文正法既沒象教陵夷/李周輔注象教謂為形象以教人也  閤音鴿)於¶
是與長史盧公司馬李公等咸明明在公綽綽有裕韜¶
<pb:KR4c0014_WYG_028-13a>¶
大國之寳鐘元精之和榮兼半刺道光列岳才或大而¶
用小識無微而不通政其有經談豈更僕(唐制魯郡為/上都督府設)¶
(長史一人從三品司馬二人從四品下詩魯頌夙夜在/公在公明明鄭箋曰言時臣憂念君事早起夜寐在於)¶
(公之所在於公之所但明義明徳也詩小雅此令兄弟/綽綽有裕毛傳曰綽綽寛也裕饒也後漢書元精所生)¶
(王之佐臣章懐太子注元為天元精謂天之精氣論衡/天禀元氣人受元精蔡邕陳太丘碑文含元精之和應)¶
(期運之數吕向注元精大道也北堂書鈔庾亮答郭豫/書曰别駕舊與刺史别乗同宣王化於萬里者其任居)¶
(刺史之半安可任非其人唐書百官志髙宗即位改别/駕皆為長史徐陵為陳武帝與嶺南酋豪書身居列岳)¶
(自御強兵禮記遽數之不能終其物悉數之乃留更僕/未可終也孔穎達正義更代也言若委細悉説之則大)¶
<pb:KR4c0014_WYG_028-13b>¶
(乆僕侍疲倦宜更代之若/不代僕則事未可盡也)有律師道宗心總羣妙量包¶
(繆本/作苞)大千日何瑩而常明天不言而自運識岸浪注𤣥¶
機清發毎口演金偈舌揺電光開關延敵罕有當者由¶
萬竅同號於一風衆流俱納於溟海若乃嚴飾佛事規¶
矩梵天法堂鬱以霧開香樓岌乎島峙皆我公之締構¶
也以天寶八載五月一日示滅大寺百城號天四衆泣¶
血焚香散花扶櫬卧轍仙鶴數十飛鳴中絶非至徳動¶
天深仁感物者其孰能與於此乎三綱等皆論窮彌天¶
<pb:KR4c0014_WYG_028-14a>¶
惠湛清月傳千燈於智種了萬法於真空不謀同心克¶
樹聖跡(大千世界見二十三巻注金偈佛所説之偈也/揚雄解嘲上說人主下談公卿目如耀星舌如)¶
(電光李周翰注電光謂辭辯速如電光之閃也過秦論/秦人開關延敵九國之師逡巡逃遁而不敢進荘子大)¶
(塊噫氣其名為風是惟無作作則萬竅怒呺法苑珠林/色界有十八天初禪三天一名梵衆天二名梵輔天三)¶
(者大梵天此大梵天無别住處但於梵輔有層臺髙顯/嚴博大梵天王獨於上位以别羣下於此三天之中梵)¶
(衆是庶民梵輔是臣大梵是君惟此初禪有君臣民庶/之則自此以上悉皆無也梁武帝詩長塗横翠微香樓)¶
(閒紫烟締構結構也見一巻注翻譯名義自古皆以比/丘比丘尼優婆塞優婆夷為四衆禮記髙子臯之執親)¶
(之喪也泣血三年正義云凡人涕淚必因悲聲而出若/血出則不由聲也今子皋悲無聲其涕出如血之出故)¶
<pb:KR4c0014_WYG_028-14b>¶
(云泣血說文櫬棺也翻譯名義寺立三綱上座維那典/座也晉書時有桑門釋道安俊辯有髙才自北至荆州)¶
(與習鑿齒初相見道安曰彌天釋道安鑿齒曰四海習/鑿齒人以為佳對維摩詰經譬如一燈燃千百燈冥者)¶
(皆明明終不盡菩薩開導衆生令發阿耨多羅三藐三/菩提心於其道意亦不滅盡隨所説法而自増益一切)¶
(善法是名無盡燈也法華經成一切種智一切種智即/佛智也又謂之般若釋典以一切萬有終歸於無謂之)¶
(為空人法皆空則謂之真空即般若智也/  梵扶泛切音近范櫬音近寸湛音沈)太官李公乃¶
命門於南垣廟通衢曾盤舊規累構餘石壯士加勇力¶
侔拔山纔擊鼓以雷作拖鴻縻而電掣千人壯萬夫勢¶
轉鹿盧於横梁泯環合而無際常六合之振動崛九霄¶
<pb:KR4c0014_WYG_028-15a>¶
之峥嶸非鬼神功曷以臻此(項羽歌力拔山兮氣盖世/雷作謂如雷之發聲鴻縻)¶
(大索電掣謂疾如電之掣也韻㑹轆轤并上汲水/木一作樚櫨廣韻圜轉木也通作鹿盧  縻音麋)況其¶
清景燭物香風動塵羣形所霑積苦都雪粲星辰而増¶
輝挂文字而不滅雖漢家金莖伏波銅柱擬兹陋矣(班/固)¶
(西都賦抗仙掌以承露擢雙立之金莖章懐太子注前/書曰武帝時作銅柱承露仙人掌之屬三輔故事云建)¶
(章宫承露盤髙二十丈大七圍以銅為之上有仙人掌/承露和玉屑飲之金莖即銅柱也後漢書交趾女子徴)¶
(側徴貳反璽書拜馬援伏波将軍南擊交趾水經注俞/益期牋曰馬文淵立兩銅柱於林邑岸北山水移易銅)¶
(柱今復在海中林邑記曰建武十九年馬援樹/兩銅柱於象林南界與西屠國分漢之南疆也)或日月¶
<pb:KR4c0014_WYG_028-15b>¶
圓滿方檀散華清心諷持諸佛稱贊夫如是亦可以從¶
一天至一天開天宫之門見羣聖之顔巍巍功徳不可¶
量也(按釋典欲界有六天一四天王天二忉利天三夜/摩天四兠率天五化樂天六他化自在天色界有)¶
(十八天一梵衆天二梵輔天三大梵天四少先天五無/量光天六光音天七少浄天八無量浄天九徧浄天十)¶
(無雲天十一福生天十二廣果天十三無想天十四無/煩天十五無熱天十六善見天十七善現天十八色究)¶
(竟天無色界有四天一空處天二識處天三無所處天/四非有想非無想天凡三界共二十八天天者言其清)¶
(浄光潔最勝最尊故名為天乃神境世界之位與蒼蒼/在上之天不同一解能修至勝之因方能生其處功有)¶
(優劣故所生/之處有不同)其録事叅軍六曹英寮及十一縣官屬有¶
<pb:KR4c0014_WYG_028-16a>¶
宏才碩徳含香繡衣者皆列名碑隂此不具載(按唐書/兖州魯)¶
(郡為上都督府上都督府之屬官有録事參軍事一人/正七品上有功曹倉曹户曹田曹兵曹法曹士曹叅軍)¶
(事各一人正七品下其曰六曹者田曹後置故仍其舊/稱不稱七而稱六也所管瑕丘曲阜乾封泗水鄒縣任)¶
(城龔丘平陸金鄉魚臺萊蕪凡十一縣晉書郭璞傳景/純通秀夙振宏才索襲傳索先生碩徳名儒含香尚書)¶
(郎事見三十六巻注繡/衣御史事見十一巻注)郡人都水使者宣道先生孫太¶
冲得真人紫蘂玉笈之書能令太一神自成還丹以獻¶
於帝帝服享萬夀與天同休功成身退謝病而去不謂¶
古之𤣥通微妙之士歟乃謂白曰昔王文考觀藝於魯¶
<pb:KR4c0014_WYG_028-16b>¶
騁雄辭於靈光陸佐公知名在吳銘雙闕於盤石吾子¶
盍可美盛徳揚中和恭承話言敢不惟命(册府元龜孫/太冲隠於嵩)¶
(山元宗天寶三年河南尹裴敦復上言太冲於嵩山合/鍊金丹自成於竈中精華特異變化非常請宣付史官)¶
(頒示天下以彰靈瑞仙聖之應從之又孫逖有為宰相/賀中岳合鍊藥自成表臣等伏見道士孫太冲奏事奉)¶
(進止令中使薛履信監臣於中岳嵩陽觀合煉其竈中/著水置炭於竈側封固却囘已經數月泥拭既密緘封)¶
(并全即與縣官等對開門其炭並盡灰又别聚不動人/力其藥巳成初乃五色發端終則太陽輝於爐際又河)¶
(南尹裴敦復所奏并奉勅令右補闕李成式往騐並同/者唐書百官志都水監使者二人正五品上掌川澤津)¶
(梁渠堰坡池之政此云都水使者乃寵異方士而以虚/銜加之耳後漢書王延夀字文考有儶才少逰魯國作)¶
<pb:KR4c0014_WYG_028-17a>¶
(靈光殿賦後蔡邕亦造此賦未成及見延夀所為甚竒/之遂輟翰而巳王延夀魯靈光殿賦序魯靈光殿者盖)¶
(景帝程姬之子恭王餘之所立也初恭王始都下國好/治宫室遂因魯僖基兆而營焉遭漢中微盜賊奔突自)¶
(西京未央建章之殿皆見隳壊而靈光巋然獨存予客/自南鄙觀藝於魯覩斯而眙曰嗟乎詩人之興感物而)¶
(作故奚斯頌僖歌其路寢而功績存乎辭徳音昭乎聲/物以賦顯事以頌宣非賦非頌將何述焉遂作賦張載)¶
(注藝六經也李周翰注言魯有周孔遺風思禮樂之羙/故云觀藝梁書陸倕字佐公呉郡呉人也髙祖雅愛倕)¶
(才詔為石闕銘記奏之敕曰太子中舍人陸倕所製石/闕銘辭義典雅足為佳作昔虞丘辨物邯鄲獻賦賞以)¶
(金帛前史美談可賜絹三十匹六朝事跡縣北五里有/四石闕在臺城之門南髙五丈廣三丈六尺梁武帝所)¶
(造及成朝士銘之陸倕字/佐公其文甚佳士流推伏)遂作頌曰¶
<pb:KR4c0014_WYG_028-17b>¶
掲髙幢兮表天宮嶷獨出兮淩星虹神縱縱(繆本作摐/摐當是總)¶
(總/)兮來空仡扶傾兮蒼穹西方大聖稱大雄横絶苦海¶
舟羣䝉陀羅尼萬萬法宗善住天子獲厥功明明李君¶
牧東魯再新頽規扶衆苦如大雲王注法雨(郭本/作再)邦人¶
清涼喜聚舞揚鴻名兮振海浦銘豐碑兮昭萬古(揭䜿/立也)¶
(嶷如山之嶷然獨出也淩星虹謂其髙若與星辰虹蜺/相淩歴也楚辭紛總總其離合兮王逸注總總聚貌説)¶
(文仡勇壯也揚雄甘泉賦神莫莫而扶傾詳見二十一/巻注法苑珠林濟生靈於苦海救愚迷於火宅法華經)¶
(悲體戒雷震慈意妙大雲澍甘露法雨滅除煩惱燄華/嚴經如大龍王能雨一切妙法雨故鴻名大名也見三)¶
<pb:KR4c0014_WYG_028-18a>¶
(巻注張衡西京賦光炎矚天庭囂聲振海浦説文浦濵/也徐陵孝義寺碑謹勒豐碑陳其舞詠  掲音傑仡魚)¶
(乞切銀/入聲)¶
　　當塗李宰君畫讚(薛方山浙江通志李陽氷字少/温趙郡人以辭翰名乾元間為)¶
　　(縉雲令修孔子廟自為文記之嵗旱禱雨於城隍/神與之約五日不雨焚其祠及期雨霑足秋滿退)¶
　　(居吏隠山後遷當塗令陽氷篆書/尤著舒元輿謂其不下李斯云)¶
天垂元精岳降粹靈應期命世大賢乃生吐竒獻䇿敷¶
聞王庭帝用休之揚光泰清濫觴百里涵量八溟縉雲¶
飛聲當塗政成雅頌一變江山再榮舉邑抃舞式圗丹¶
<pb:KR4c0014_WYG_028-18b>¶
青眉秀華盖目朗明星鶴矯閬風麟騰玉京若掲日月¶
昭然運行窮神闡化永世作程(元精巳見前注詩大雅/嵩髙惟岳駿極於天惟)¶
(岳降神生甫及申三國志趙儼謂繁欽曰曹鎮東應期/命世必能匡濟華夏阮孝緒七録序大聖挺生應期命)¶
(世書多士夏迪簡在王庭有服在百僚卻正釋譏雖尺/枉而直尋終揚光以發輝家語江始出於岷山其源可)¶
(以濫觴王肅注觴可以盛酒言其微也此借言始仕之/意縉雲縣唐時𨽻江南東道之處州縉雲郡西南至州)¶
(八十五里當塗縣唐時𨽻江南西道之宣州宣城郡東/南至州一百九十里盧諶詩日磾效忠飛聲有漢黄庭)¶
(内景經眉號華盖覆明珠太平廣記西王母所居宫闕/在龜山春山西那之都崑崙之圃閬風之苑玉京見五)¶
(巻注莊子昭昭乎若掲日月而/行也周書與國咸休永世無窮)¶
<pb:KR4c0014_WYG_028-19a>¶
　　金陵名僧頵公粉圗慈親讃(頵音/均)¶
神妙不死惜(當作/借)生此身託體明淑而稱厥親粉為造¶
化筆冩天真貌古松雪心空世塵文伯之母可以為鄰¶
(謝晀新安公生墓銘誕兹明淑玉振蘭芳家語公父文/伯之母紡績不懈文伯諫焉其母曰古者王后親織𤣥)¶
(絖公侯之夫人加之以紘綖卿之内子為大帶命婦成/祭服列士之妻加之以朝服自庶士以下各衣其夫秋)¶
(而戒事烝而獻功男女紡績愆則有辟聖王之制也今/我寡也爾又在位朝夕恪勤猶恐亡先人之業况有怠)¶
(惰其何以避辟孔子聞之曰弟/子志之季氏之婦可謂不淫矣)¶
　　李居士讃¶
<pb:KR4c0014_WYG_028-19b>¶
至人之心如鏡中影揮斥萬變動不離静彼質我斤揮¶
風是騁了物無二皆為匠郢吾族賢老名喧冩真貌圗¶
粉繪生為垢塵從白得衰與天為鄰黙然不滅(唐文粹/作儼然)¶
(不/語)長存此身(揮斥猶縱横見二十七巻注荘子郢人堊/漫其鼻端若蠅翼使匠石斵之匠石運斤)¶
(成風聴而斵之盡堊而鼻不傷詳見三巻注嵇康/養生論積損成衰從衰得白從白得老從老得終)¶
　　安吉崔少府翰畫讃(唐時安吉縣𨽻江南東道湖/州吳興郡按唐書宰相世系)¶
　　(表有崔翰字叔清汴宋觀察使巡/官試大理評事未知即其人否)¶
齊表巨海吳嗟大風崔為令族出自太公克生竒才骨¶
<pb:KR4c0014_WYG_028-20a>¶
秀神聰炳若秋月騫然雲鴻爰圗伊人奪妙真宰卓立¶
欲語謂行而在清晨一觀爽氣十倍張之座隅仰止光¶
彩(左傳吳公子札來聘請觀於周樂為之歌齊曰美哉/泱泱乎大風也哉表東海者其太公乎國未可量也)¶
(杜預注太公封齊為東海之表式陶潜詩於穆令族允/構斯堂唐書崔氏出自姜姓齊丁公伋嫡子季子譲國)¶
(叔乙食采於/崔遂為崔氏)¶
　　宣城呉録事畫讃(呉名鎮為宣城郡之録事/參軍見趙公西候亭頌)¶
大名之家昭彰日月生此髦士風霜秀骨圗真像賢傳¶
容冩髪束帶岳立如朝天闕巖巖兮謂四方之削成澹¶
<pb:KR4c0014_WYG_028-20b>¶
澹兮申(劉本/作曰)五湖之澄明武庫肅穆辭峯峥嶸大辯若¶
訥大音希聲黙然不語終為國楨(詩小雅烝我髦士毛/傳曰髦俊也岳立見)¶
(十巻注梁簡文帝詩重門逺照耀天闕復穹窿山海經/太華之山削成而四方其髙五千仭其廣十里史記正)¶
(義韋昭曰五湖湖名耳實一湖今太湖是也在呉西南/史記索隠五湖者郭璞江賦云具區兆滆彭蠡青草洞)¶
(庭或云太湖周五百里故曰五湖晉書裴頠𢎞雅有逺/識博學稽古自少知名御史中丞周弼見而嘆曰頠若)¶
(武庫五兵縱横一時之傑也陸績別傳風化肅穆郡内/大治王勃山亭興序辭峯直上振筆札而前驅翰苑横)¶
(開列文章於後殿老子洪徳章大辯若訥河上公注大/辯者謂無疑若訥者口無詞又同異章太音希聲河上)¶
(公注大音猶雷霆待時而動喻常變氣希言也任昉詩/式瞻在國楨後漢書故北中郎將盧植名著海内學為)¶
<pb:KR4c0014_WYG_028-21a>¶
(儒宗士之楷模/國之楨幹也)¶
　　壁畫蒼鷹讃(譏主/人)¶
突兀枯樹傍無寸枝上有蒼鷹獨立若愁胡之攅眉凝¶
金天之殺氣凛粉壁之雄姿觜銛劍㦸爪握刀錐羣賔¶
失席以&KR0787;眙未悟丹青之所為吾嘗恐出户牖以飛去¶
何意終年而在斯(孫楚鷹賦疎尾濶臆髙鬐頽顱深目/蛾眉状似愁胡魏彦深䳸賦資金方)¶
(之猛氣擅火徳之炎精傳𤣥鷹賦雄姿邈世逸氣横生/廣韻銛利也班固西都賦猶愕眙而不能階章懐太子)¶
(注宇書曰愕驚也音五谷反字林曰眙驚貌也/音丑吏反  銛音纖愕音諤眙音近幟亦音怡)¶
<pb:KR4c0014_WYG_028-21b>¶
　　方城張少公㕔畫師猛讃(郭本少上七字南方城/縣名唐時𨽻山  東道)¶
　　(唐州舂陵郡少公猶/少府見二十七巻注)¶
張公之堂華壁照雪師猛在圗雄姿奮發森竦(一作/疎)眉¶
目䬃灑毛骨鋸牙銜霜鉤爪抱(一作/把)月掣蹲胡以震怒¶
謂大(繆本/作有)厦之&KR1160;屼(繆本作/嶢杌)永觀厥容神駭不歇(一本/少末)¶
(二句牽廣韻掣挽也説文蹲踞也蹲胡謂調獅之胡蹲/踞而  挽者獅方震怒曳獅之胡方若為獅所曳也淮)¶
(南子大厦成而燕雀相賀説文厦屋也&KR1160;屼不安也/見三巻注曹植洛神賦精移神駭  蹲音存&KR1160;音孽)¶
　　羽林范將軍畫讃(羽林将軍見/十七巻注)¶
<pb:KR4c0014_WYG_028-22a>¶
羽林列衛壁壘南垣四十五星(郭本/作里)光輝至尊范公拜¶
將遥承主恩位寵虎臣封傳雁門瞻天蹈舞踴躍精魂¶
逐逐鶚視昂昂鴻騫心豪祖逖氣爽劉琨名震大國威¶
揚列籓麟閣之階粉圗華軒胡兵百萬横行縱吞爪牙¶
帝室功業長存(甘氏星經羽林軍四十五星壘壁十二/星並在室南主翊衛天子之軍入安飛)¶
(將星欲威明天下安星暗兵盡失西入室五度去北辰/一百二十三度史記正義羽林四十五星三三而聚散)¶
(在壘壁南天軍也亦天宿衛之兵革壘壁陳十二星横/列在營室南天軍之垣壘詩魯頌矯矯虎臣在泮獻馘)¶
(孔穎達正義矯矯然有威武如虎之臣雁門郡即代州/唐𨽻河東道梁書鶚視争先龍驤並驅晉書祖逖劉琨)¶
<pb:KR4c0014_WYG_028-22b>¶
(並有英氣毎語世事或中宵起坐相謂曰若四海鼎沸/豪傑並起吾與足下當相避於中原耳晉書列藩九服)¶
(式叙王官麟閣見四巻註華軒見二十五巻注横行見/五巻注詩小雅祈父予王之爪牙孔穎逹正義鳥用爪)¶
(獸用牙以防衛巳身此人自/謂王之爪牙以鳥獸為喻也)¶
　　金銀泥畫西方浄土變相讃(并序極西方浄土即/西方  樂國土也法)¶
　　(苑珠林世界皎潔目之為浄即浄所居名之為土/故攝論云所居之土無於五濁如玻瓈珂等名清)¶
　　(浄土法華論云無煩惱/衆生住處名為浄土)¶
我聞金天(唐文粹/作方)之西日没之所去中華十萬億刹有¶
極樂世界焉彼國之佛身長六十萬億恒(繆本/作常)沙由旬¶
<pb:KR4c0014_WYG_028-23a>¶
眉間白毫向右宛轉如五須彌山目光清白若四海水¶
(唐文粹作若/四大海水)端坐説法湛然常存沼明金沙岸列珍樹¶
欄楯彌覆羅網周張車渠瑠璃為樓殿之飾頗黎碼碯¶
耀階砌之榮皆諸佛所證無虚言者(佛説阿彌陀經佛/告長老舍利弗從)¶
(是西方過十萬億佛土有世界名曰極樂其土有佛號/阿彌陀今現在説法彼土何故名極樂樂其國衆生無)¶
(有衆苦但受諸樂故名極樂極樂國土七重欄楯七重/羅網七重行樹皆是四寶周匝圍繞有七寶池八功徳)¶
(水充滿其中池底純以金沙布地四邊階道金銀琉璃/玻瓈合成上有樓閣亦以金銀琉瓈玻瓈車渠赤珠瑪)¶
(瑙而嚴飾之池中蓮花大如車輪青色青光黄色黄光/赤色赤光白色白光微妙香潔彼佛國土常作天樂黄)¶
<pb:KR4c0014_WYG_028-23b>¶
(金為地晝夜六時雨天曼陀羅花其土衆生常以清旦/各以衣祴盛衆妙花供養他方十萬億佛即以食時還)¶
(到本國飯食經行彼國常有種種竒妙雜色之鳥白鶴/孔雀鸚鵡舍利迦陵頻伽共命之鳥是諸衆鳥晝夜六)¶
(時出和雅音其音演暢五根五力七菩提分八聖道分/如是等法其土衆生聞是音巳皆悉念佛念法念僧舍)¶
(利弗汝勿謂此鳥實是罪報所生彼佛國土無三惡道/尚無惡道之名何况有實是諸衆鳥皆是阿彌陀佛欲)¶
(令法音宣流變化所作彼佛國上微風吹動諸寶行樹/及寶羅網出微妙音譬如百千種樂同時俱作聞是音)¶
(者自然皆生念佛念法念僧之心彼佛何故號阿彌陀/彼佛光明無量照十方國無所障礙彼佛夀命及其人)¶
(民無量無邊阿僧祇劫故名阿彌陀阿彌陀佛成佛以/來於今十劫彼佛有無量無邊聲聞弟子皆阿羅漢非)¶
(是筭數之所能知諸菩薩衆亦復如是彼佛國土成就/如是功徳荘嚴又極樂國土衆生生者皆是阿鞞䟦致)¶
<pb:KR4c0014_WYG_028-24a>¶
(其中多有一生補處其數甚多非是算數所能知之/但可以無量無邊阿僧祇説衆生聞者應當發願生)¶
(彼國土所以者何得與如是諸上善人俱㑹一處不可/以少善根福徳因縁得生彼國若有善男子善女人聞)¶
(説阿彌陀佛執持名號若一日若二日若三日若四日/若五日若六日若七日一心不亂其人臨命終時阿彌)¶
(陀佛與諸聖衆現在其前是人終時心不顛倒即得往/生阿彌陀佛極樂國土我見是利故說此言若有衆生)¶
(聞是説者應當發願生彼國土如我今者稱讃阿彌陀/佛不可思議功徳之利東方亦有阿閦鞞佛須彌相佛)¶
(大須彌佛須彌光佛妙音佛如是等恒河沙數諸佛南/方世界有日月燈佛名聞光佛大燄肩佛須彌燈佛無)¶
(量精進佛如是等恒河沙數諸佛西方世界有無量夀/佛無量相佛無量幢佛大光佛大明佛寶相佛浄光佛)¶
(如是等恒河沙數諸佛北方世界有燄肩佛最勝音佛/難沮佛日生佛網明佛如是等恒河沙數諸佛下方世)¶
<pb:KR4c0014_WYG_028-24b>¶
(界有師子佛名聞佛名光佛達磨佛法幢佛持法佛如/是等恒河沙數諸佛上方世界有梵音佛宿王佛香上)¶
(佛香光佛大燄肩佛雜色寶華嚴身佛婆羅樹王佛寶/華徳佛見一切義佛如須彌山佛如是等恒河沙數諸)¶
(佛各於其國出廣長舌相遍覆三千大千世界説誠實/言汝等衆生當信是稱讃不可思議功徳一切諸佛所)¶
(䕶念經何故名為一切諸佛所䕶念經若有善男子善/女人聞是經受持者及聞諸佛名者皆為一切諸佛之)¶
(所䕶念皆得不退轉於阿耨多羅三藐三菩提是故汝/等皆當信受我語及諸佛所説若有人已發願今發願)¶
(當發願欲生阿彌陀佛國者是諸人等皆得不退轉於/阿耨多羅三藐三菩提於彼國土若已生若今生若當)¶
(生是故舍利佛謂善男子善女人若有信者應當發願/生彼國土云云刹謂諸佛所住國土觀無量夀經無量)¶
(夀佛身髙六十萬億那由陀恒河沙由旬眉間白毫右/旋宛轉如五須彌山佛眼如四大海水青白分明法苑)¶
<pb:KR4c0014_WYG_028-25a>¶
(珠林毗曇論云四肘為二弓五百兮為一拘盧舍八拘/盧舍為一由旬以中國道里較之一由旬合得十六里)¶
(南齊書顧歡傳陶神者使塵惑日損湛/然常存湛然常存言其永無遷壊也)金銀泥畫西方¶
浄土變相盖馮翊郡秦(唐文粹/作太)夫人奉為亡夫湖州刺¶
史韋公之所建也(按唐書地理志同州馮翊郡𨽻闗内/道湖州呉興郡𨽻江南東道  馮音)¶
(憑翊/音翼)夫人藴氷玉之清敷聖善之訓以伉儷大義(唐文/粹無)¶
(以字大義/作義大)希拯拔於(郭本缺/於字)幽塗父子恩深用重(唐文/粹作)¶
(薰/)修於景福誓捨珍物構求名工圗金創端繪銀設像¶
(詩國風母氏聖善鄭箋曰母有叡智之善徳韻㑹伉儷/敵也配耦也詳五巻注後漢書父子恩深不覺自失耳)¶
<pb:KR4c0014_WYG_028-25b>¶
(釋氏要覽薰義者顯識論云譬如燒香薰衣香體滅而/香氣在衣此香不可言有香體滅故不可言無香氣在)¶
(衣故詩大雅介爾景福毛傳曰景大也圗金創端者泥/金為質地而以為創始繪銀設像者以銀代彩色而繪)¶
(成形/像)八法功徳(唐文粹作/八功徳水)波動青蓮之池七寶香花光¶
映黄金之地清風所拂如生五音百千妙樂咸疑動作¶
若巳發願未及(唐文粹/作及未)發願若巳當生未及(唐文粹/作及未)當¶
生精念七日必生其國功徳罔極酌而難明(觀無量夀/經極樂國)¶
(上有八池水一一池水七寶所成其寶香輭從如意珠/王生分為十四支一一支作七寶色黄金為渠渠下皆)¶
(以雜色金剛以為底砂一一水中有六十億七寶蓮花/一一蓮花團圓正等十二由旬其摩尼水流注花間尋)¶
<pb:KR4c0014_WYG_028-26a>¶
(樹上下其聲微妙是為八功徳水法苑珠林八功徳水/依順正理論云一甘二冷三暖四輕五清浄六不臭七)¶
(飲時不損喉八飲巳不傷腹觀無量夀經其諸寶樹七/寶華葉無不具足一一花葉作異寶色琉璃色中出金)¶
(色光玻瓈色中出紅色光碼碯色中出硨磲光硨磲色/中出緑真珠光珊瑚琥珀一切衆寶以為映飾大阿彌)¶
(陀經七寶所謂黄金白銀水晶琉璃珊瑚&KR0008;珀硨磲精/念即所謂一心不亂也今人念念遷流不能終日若能)¶
(注心浄土無二無雜至於七日終不散亂則心中佛境/自然全現矣或有不信是事良由業障深重故耳罔極)¶
(不可限/量也)讚曰¶
向西日没處遥瞻大悲顔目浄四(唐文粹/作碧)海水身光紫¶
金山勤念必往生是故稱極樂珠網珍寳樹天花散香¶
<pb:KR4c0014_WYG_028-26b>¶
閣圗畫了在眼願託彼道塲以此功徳海冥祐為舟梁¶
八十一(當作/億)劫罪如風掃輕霜庶(唐文粹/作諦)觀無量夀長¶
願(唐文粹/作放)玉毫光(佛報恩經我見佛身相喻如紫金山/法苑珠林獅子月佛本生經云遙見)¶
(世尊身放光明如紫金山普令大衆同於金色法苑珠/林衆生功徳海無能測量者北齊書慕容儼傳相率祈)¶
(請冀獲冥祐觀無量夀佛經若觀是地者除八十億劫/生死之罪拾身他世必生浄國大阿彌陀經阿彌陀佛)¶
(號無量夀佛觀無量夀佛經觀無量夀佛者一一相好/入但觀眉間白毫極令明了見眉間白毫者八萬四千)¶
(相好自然當現太漁隠叢話司空圗云嘗觀杜子羙祭/太尉房公文李  白佛寺碑賛宏拔清厲乃其歌詩也)¶
　　江寜楊利物畫讃(唐之江南東道有江寜縣𨽻潤/州丹陽郡至徳二載改𨽻昇州)¶
<pb:KR4c0014_WYG_028-27a>¶
　　(江寜/郡)¶
太華髙嶽三峯倚天洪波經海百代生賢為夔為龍廓¶
土濟川趙城開國玉樹凌烟筆鼓元化形分自然明珠¶
獨轉秋月孤懸作宰作程摧剛挫堅徳合窈冥聲播蘭¶
荃鴻漸麟閣英圗可傳(初學記太華山其上有三峯直/上晴霽可觀後漢書朱浮傳六)¶
(國之時其勢各盛廓土數千里将兵數百萬書説命若/濟巨川用汝作舟楫唐書地理志河東道晉州平陽郡)¶
(有趙城縣百官志封爵之制開國郡公食邑二千户正/二品開國縣公食邑千五百户從二品開國縣侯食邑)¶
(千户從三品開國縣伯食邑七百户正四品上開國縣/子食邑五百户正五品上開國縣男食邑三百户從五)¶
<pb:KR4c0014_WYG_028-27b>¶
(品上讃言楊氏出自闗西闗西之地山有華岳川有黄/河山川精靈之氣蓄積百世挺生偉人而為當代之夔)¶
(龍出將則有廓土之功入相則有濟川之蹟以爵酬功/得封趙城盖推言其祖父之賢而且貴如此玉樹以下)¶
(始讃利物世説謝太傅問諸子姪子弟亦何預人事而/正欲使其佳諸人莫有言車騎答曰譬如芝蘭玉樹欲)¶
(使其生於階庭耳淩烟猶凌雲也老子窈兮冥兮其中/有精河上公注道惟窈冥無形其中有精實神明相薄)¶
(隂陽交㑹也韻㑹荃香草也周易漸卦初六鴻漸於千/孔穎逹正義鴻水鳥也漸進之道自下升上故進譬鴻)¶
(飛自下而上也後漢書蔡邕傳鴻漸盈階振鷺充庭章/懐太子注易曰鴻漸於陸鴻水鳥也漸出於陸喻君子)¶
(仕進於朝麟閣見/四巻注  荃音詮)¶
　　金鄉薛少府㕔畫鶴讃(唐河南道有金鄉/縣𨽻兖州魯郡)¶
<pb:KR4c0014_WYG_028-28a>¶
髙堂閒軒兮雖聴訟而不擾圗蓬山之竒禽想瀛海(唐/文)¶
(粹作/洲)之縹緲(繆本作/瞟眇)紫頂烟赩丹眸星皎昂昂佇眙(一/作)¶
(欲/飛)霍若驚矯形留座隅勢出天表謂長鳴(一作/唳)於風霄¶
終寂立於露曉凝翫益古俯察愈妍舞疑傾市聴似聞¶
絃儻感至精以神變可弄影而浮烟(鮑照舞鶴賦睛含/丹而星曜頂凝紫)¶
(而烟華説文赩大赤也左思呉都賦士女佇眙劉淵林/注佇眙立視也霍若猶忽若驚矯驚飛也班固西都賦)¶
(若游目於天表劉良注表外也藝文類聚易通卦騐曰/立夏清風至而鶴鳴春秋感精符八月白露降鶴即髙)¶
(鳴相警風土記白鶴性警至八月露降流於草葉上滴/滴有聲則鳴張華禽經注露下則鶴鳴鶴之馴養於家)¶
<pb:KR4c0014_WYG_028-28b>¶
(庭者飲露則飛去吳越春秋呉王有女滕玉因謀伐楚/與夫人及女㑹蒸魚王前嘗半而與女女怒曰王食魚)¶
(辱我不忍乆生乃自殺闔閭痛之𦵏於國西閶門外鑿/池積土文石為槨題凑其中金鼎玉杯銀樽珠襦之寳)¶
(皆以送女乃舞白鶴於呉市令萬民隨而觀之還使男/女與鶴俱入羨門因發機以掩之殺生以送死鮑照舞)¶
(鶴賦出呉都而傾市韓非子師曠援琴而鼓一奏之有/𤣥鶴二入道南方來集於廓門之境再奏之而列三奏)¶
(之延頸而鳴舒翼而舞音中宫商之聲聲聞於天舞鶴/賦疊霜毛而弄影振玉羽而臨霞  赩音釋又音赫眙)¶
(音/夷)¶
　　誌公畫讃(傳燈録寳誌禪師金城人姓朱氏少出/家止道林寺修習禪定宋太始初忽居)¶
　　(止無定飲食無時髪長數寸徙跣執錫杖杖頭擐/剪刀尺銅鑑或挂一兩尺帛數日不食無飢容時)¶
<pb:KR4c0014_WYG_028-29a>¶
　　(或歌吟詞如讖記士庶皆共事之齊建元中武帝/謂師惑衆收付建康獄明旦人見其入市及檢獄)¶
　　(如故建康令以事聞帝延之於宫中之後堂師在/華林園忽一日重著三布帽亦不知於何所得之)¶
　　(俄而武帝崩豫章王文惠太子相繼薨由是禁師/出入梁髙祖即位下詔曰誌公跡拘塵垢神遊冥)¶
　　(寂水火不能焦濡蛇虎不能侵懼語其佛理則聲/聞以上談其隠淪則遯仙髙者乃以俗士常情空)¶
　　(相拘制何其鄙陋一至於此自今勿得復禁天監/十二年冬忽告衆僧令移金剛神像出置寺外密)¶
　　(謂人曰菩薩將去未及旬日無疾而終舉體香煖/臨亡燃一燭以付後閣舍人呉慶慶以事聞帝嘆)¶
　　(曰大師不復留矣燭者將以後事囑我也因厚禮/𦵏於鍾山獨龍阜仍立開善精舍敕陸倕製銘於)¶
　　(冡内王筠勒碑於寺門處處傳其遺像焉南史沙/門釋寳誌雖剃鬚髪而常冠下裙帽衲袍故俗呼)¶
<pb:KR4c0014_WYG_028-29b>¶
　　(為誌/公)¶
水中之月了不可取虛空其心(一作/身)寥廓無主錦幪鳥¶
爪獨行(一作/遊)絶侣刀齊尺梁(繆本/作量)扇迷陳語丹青聖容¶
何往(一作何住/一作去往)何所(水中之月只一影耳初非真實幻/軀亦爾雖賢聖降生化身靈變顯)¶
(跡甚竒要亦無殊於此故曰了不可取楚辭下峥嶸而/無地兮上寥廓而無天寥廓即空虚之處説文幪盖衣)¶
(也南史寳誌出入鐘山往來都邑年巳五六十矣齊宋/之交稍顯靈跡被髪徒跣語黙不倫或被錦袍飲啖同)¶
(於凡俗神僧傳寳誌面方而瑩徹如鏡手足皆鳥爪毎/行遊市中其錫杖上嘗懸剪刀一事尺一枝麈尾扇一)¶
(柄剪刀者齊也尺者量也麈尾扇者塵也盖隠語歴齊/梁陳三朝耳  楊士竒曰今靈谷寺有石刻誌公像賛)¶
<pb:KR4c0014_WYG_028-30a>¶
(呉道子畫李白賛顔真卿書世稱三絶舊/刻已壊此重刻者不復見書法之妙矣)¶
　　琴讚¶
嶧陽孤桐石聳天骨根老氷泉葉苦霜月斵為緑綺徽¶
聲粲發秋風入松萬古竒絶(尚書嶧陽孤桐孔氏傳孤/特也嶧山之陽特生桐中)¶
(琴瑟蔡氏集傳地志云東海郡下邳縣西有葛嶧山古/文以為嶧山陽者山南也孤桐特生之桐其材中琴瑟)¶
(詩曰梧桐生矣於彼朝陽盖草木之生以向日為貴也/封氏見聞記兖州鄒嶧山南面平復東西長數十步廣)¶
(數步其處生桐柏傳以為禹貢嶧陽孤桐者也土人云/此桐所以異於常桐者諸山皆發地兼土惟此山大石)¶
(攅倚石間周圍皆通人行山中空虛故桐木絶響是以/珍而入貢也緑綺琴見二十卷注徽琴節也見四巻注)¶
<pb:KR4c0014_WYG_028-30b>¶
(秋風入松喻琴聲/之清韻  嶧音亦)¶
　　朱虛侯讃(史記孝惠帝崩吕太后稱制齊哀王弟/章入宿衛於漢吕太后封為朱虚侯朱)¶
　　(虛侯年二十有氣力忿劉氏不得職嘗入侍髙后/燕飲髙后令朱虚侯劉章為酒吏章自請曰臣将)¶
　　(種也請得以軍法行酒太后曰可酒酣章進飲歌/舞巳而曰請為太后言耕田歌髙后兒子畜之笑)¶
　　(曰顧而父知田耳若生而為王子安知田乎章曰/臣知之太后曰試為我言田章曰深耕溉種立苗)¶
　　(欲疏非其種者鋤而去之太后黙然頃之諸吕有/一人醉亡酒章追拔劍斬之而還報曰有亡酒一)¶
　　(人臣謹行法斬之太后左右皆大驚業巳許其軍/法無以罪也自是諸吕憚朱虚侯雖大臣皆依朱)¶
　　(虚侯其明年髙后崩吕禄為上將軍吕産為相國/皆居長安中聚兵以威大臣欲為亂朱虚侯與太)¶
<pb:KR4c0014_WYG_028-31a>¶
　　(尉勃丞相平等誅之朱虚侯首先斬/吕産於是太尉勃等乃得盡誅諸吕)¶
嬴氏穢徳金精摧傷秦鹿克獲漢風飛揚赤龍登天白¶
日昇光隂虹賊虐諸吕擾攘朱虚來歸㑹酌髙堂雄劍¶
奮撃太后震惶爰鋤産禄大運乃昌功冠帝室於今不¶
忘(史記秦之先柏翳舜賜姓嬴氏書泰誓穢徳彰聞陸/機漢髙祖功臣頌金情仍頽米光以渥秦在西方西)¶
(為金行故曰金精漢書昔秦失其鹿劉季逐而掎之漢/髙祖歌大風起兮雲飛揚威加海内兮歸故鄉赤龍登)¶
(天謂髙祖升遐白日昇光謂惠帝即世隂虹賊虐謂吕/后比殺三趙王後漢書明帝紀朕承大運繼體守文)¶
　　觀佽飛斬蛟龍圗讃(淮南子荆有佽非得寶劍於/千隊還及渡江至於中流陽)¶
<pb:KR4c0014_WYG_028-31b>¶
　　(侯之波兩蛟夾繞其船佽非謂枻船者曰嘗有如/此而得活者乎對曰未嘗見也於是佽非瞑目勃)¶
　　(然攘臂拔劍曰武士可以仁義之禮説也不可劫/而奪也此江中之腐肉朽骨棄劍而巳予有奚愛)¶
　　(焉赴江刺蛟遂斷其頭船中人盡活風波畢除/荆爵為執珪佽飛即佽非古字通用  佽音次)¶
佽飛斬長蛟遺圗畫中見登舟既虎嘯激水方龍戰驚¶
波動連山拔劍曳雷電鱗摧白刃下血染滄江變感此¶
壯古人千秋(一作/載)若對面(趙景真與嵇茂齊書龍睇大/野虎嘯六合周易龍戰於野)¶
(木華海賦/波如連山)¶
　　地藏菩薩讃(并序去地藏菩薩本願經地藏菩薩/於過  乆逺不可説劫為大長者子)¶
<pb:KR4c0014_WYG_028-32a>¶
　　(時世有佛號曰師子奮迅具足萬行如來時長者/子見佛相好千福荘嚴因問彼佛作何行願而得)¶
　　(此相佛告長者子欲證此身當須乆逺脫度一切/受苦衆生時長者子因發願言我今盡未來際不)¶
　　(可計劫為是罪苦六道衆生廣説方便盡令解脱/而我自身方成佛道以是於彼佛前立斯大願於)¶
　　(今百千萬億那由/他劫尚為菩薩)¶
大雄掩照日月崩落惟佛知慧大而光生死雪賴假普¶
慈力能救無邊苦獨出曠劫導開横流則地藏菩薩為¶
當仁矣(大雄掩照謂釋迦入般湼槃也楞嚴經我曠劫/來心得無礙曠劫謂乆逺之劫也横流謂苦海)¶
(也地藏菩薩本願經爾時世尊舒金色臂摩百千萬億/無量阿僧祇世界諸分身地藏菩薩頂而作是言汝觀)¶
<pb:KR4c0014_WYG_028-32b>¶
(吾累劫勤苦度脱如是等難化剛強罪苦衆生其有未/調伏者隨業報應若墮惡趣受大苦時汝當應念吾在)¶
(忉利天宫殷勤付囑令婆娑世界至彌勒出世巳來衆/生悉使解脫永離諸苦過佛授記爾時諸世界分身地)¶
(藏菩薩各復一形涕淚哀戀白佛言我從乆逺劫來䝉/佛接引使獲不可思議神力具大智慧我所分身遍滿)¶
(百千萬億恒河沙世界毎一世界化百千萬億身毎一/身度百千萬億人今歸敬三寳永離生死至湼槃樂但)¶
(於佛法中所為善事一毛一諦一沙一塵或毫髪許我/漸度脱使獲大利惟願世尊不以後世惡業衆生為慮)¶
弟子扶風竇滔少以英氣爽邁結交王侯清風豪俠極¶
樂生疾乃得惠(當作/慧)劍於真宰湛本心於虚空願圗聖¶
容以祈景福庶冥力憑助而厥苦有瘳(地藏菩薩本願/經臨命終時男)¶
<pb:KR4c0014_WYG_028-33a>¶
(女眷屬將是命終人舍宅財物寳貝衣服塑畫地藏形/像或使病人眼耳聞見知其眷屬将舍宅寳貝等為其)¶
(自身塑畫地藏形像若是業報合受重病承斯功徳尋/即除愈夀命増益唐時扶風郡即岐州也屬闗内道維)¶
(摩詰經以智慧劍破煩惱網荘子若有真宰而特不得/其朕韻㑹湛澄也景福巳見本巻注説文瘳疾愈也)¶
爰命小才式讃其事讃曰¶
本心若虚空清浄無一物焚蕩淫怒癡圓寂了見佛五¶
綵圗聖像悟真非妄傳掃雪萬病盡爽然清涼天讃此¶
功徳海永為曠代宣(人心虚浄本無一物躭著於色則/起而為滛觸於忿戾則發而為怒)¶
(蔽於邪見昧於大道則流而為癡三者謂之三毒皆心/之累也茍能一切捐棄若火之焚若水之蕩而盡去之)¶
<pb:KR4c0014_WYG_028-33b>¶
(不使一毫少累其心則心之本體見矣心即佛也見心/不即見真佛哉翻譯名義湼盤装三藏翻為圓寂賢首)¶
(云徳無不備稱圓障無不盡稱寂功徳海已/見本巻注謝靈運傷已賦丁曠代之渥惠)¶
　　魯郡葉和尚讃(通典魯郡今之兖州古少/皥之墟也東岳太山在焉)¶
海英岳靈誕彼開士了身皆空觀月在水如薪傳大朗¶
徹生死如雲開天廓然萬里寂滅為樂江海而□逆旅¶
形内虚舟世間邈彼崑閬誰云可攀(東岳在魯郡境内/東海雖不在其境)¶
(内以其相去不逺故廣言及之誕育也開士謂僧之有/徳行者見二十一巻注四大幻身本來空無故智者觀)¶
(之如水中月影初非真實慧逺形盡神不滅論火之傳/於薪猶神之傳於形火之傳異薪猶神之傳異形前薪)¶
<pb:KR4c0014_WYG_028-34a>¶
(非後薪則知指窮之術妙前形非後形則悟情數之感/深惑者見形朽於一生便以謂神情俱喪猶覩火窮於)¶
(一本謂終期都盡耳湼槃經諸行無常是生滅法生滅/滅巳寂滅為樂逆旅見二十四巻擬古注虚舟見十巻)¶
(贈僧崖公注楚辭章句閬風山名/在崑崙之上  誕音但閬音浪)¶
　¶
　¶
　¶
　¶
　¶
<pb:KR4c0014_WYG_028-34b>¶
　¶
　¶
　¶
　¶
　¶
　¶
　¶
　李太白集注巻二十八¶
