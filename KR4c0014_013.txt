# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:08.994908
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷十三
<pb:KR4c0014_WYG_013-1a>¶
欽定四庫全書¶
　李太白集注巻十三¶
　　　　　　　　　　　　錢塘　王𤦺　撰¶
　古近體詩共二十五首¶
　　安陸白兆山桃花巖寄劉侍御綰(一作春歸桃花/巖貽許侍御)¶
　　(太平寰宇記白兆山在安州安陸縣西三十里一/統志白兆山在徳安府城西三十里下有桃花巖)¶
　　(及李太白讀書堂/綰烏板切彎上聲)¶
雲卧三十年好閒復愛仙蓬壺雖冥絶鸞鳳心悠然歸¶
<pb:KR4c0014_WYG_013-1b>¶
來桃花巖得憩雲忩眠(一作㓜采紫房談早愛滄溟仙/心跡頗相誤世事空徂遷歸來)¶
(丹嚴曲得/憩青霞賦)對嶺人共語飲潭猿相連時昇翠㣲上邈若¶
羅浮巔兩岑抱東壑一嶂横西天樹雜日易隠崖傾月¶
難圓芳草換野色飛蘿搖春烟入逺構石室選幽開山¶
田獨此林下意杳無區中縁永辭霜臺(一作/繡衣)客千載方¶
來旋(鮑照詩雲卧恣天行拾遺記蓬壺蓬萊也埤雅猿/不踐土好上茂木渇則接臂而飲爾雅翼猿好攀)¶
(援其飲水輒自髙崖或大木上纍纍相接下飲飲畢復/相収而上翠微者山未及頂上而在旁坡陀之處詳見)¶
(十巻注太平寰宇記廣州增城縣東有羅浮山浮水出/焉是為浮山與羅山並體故曰羅浮非羽化莫有登其)¶
<pb:KR4c0014_WYG_013-2a>¶
(極者嶮尖之峰四百四十有二同歸於羅山上則三峰/争竦各五六千仭其穴冥然莫測其極北通句曲之山)¶
(茅君内傳云第七洞名朱明耀真之天璿房瑶室七十/冇二&KR3058;崿穹窿自然雲竦爾雅山小而髙岑邢昺疏山)¶
(形雖小而髙嶔崟者名岑也韻會嶂山峰如屏障者謝/靈運詩緬邈區中縁張鳳翼註區中世間也縁塵縁也)¶
(霜臺御史臺也/詳十一巻註)¶
　　淮南卧病書懷寄蜀中趙徴君蕤(唐書地理志淮/南道夀州夀春)¶
　　(郡本淮南郡天寳元年更名唐書藝文志趙蕤字/太賓梓州人開元中召之不赴有長短要術十巻)¶
　　(北夢瑣言趙蕤者梓州鹽亭人博學鈐韜長於經/世夫妻俱有節操不受交辟撰長短經十巻王霸)¶
　　(之道見行於世四川志趙蕤鹽亭人隠於梓州郪/縣長平山安昌巖博考六經諸家同異著長短經)¶
<pb:KR4c0014_WYG_013-2b>¶
　　(十巻明王霸大畧其文亦申鑒論衡之流凡六十/三篇又注關朗易傳明皇屢徴之不就李白甞造)¶
　　(其廬/訪焉)¶
吳㑹一浮雲飄如逺行客(一作萬里無主/人一身獨為客)功業莫從就¶
嵗光屢奔迫良圖俄棄捐衰疾乃綿劇古琴藏虛匣長¶
劔挂空壁楚懷奏鍾儀越吟比莊舄(二句一作卧來恨/已久興發思逾積)¶
(又蕭本上句作/楚冠懷鍾儀)國門遥天外鄉路逺山隔朝憶相如臺¶
夜夢子雲宅旅情初結緝(一作如/結骨)秋氣方寂歴風入松¶
下清露出草間白故人不可見幽夢誰與適(一作故人/不在此而)¶
<pb:KR4c0014_WYG_013-3a>¶
(我誰/與適)寄書西飛鴻贈爾慰離析(魏文帝詩西北有浮雲/亭亭如車葢惜哉時不)¶
(遇適與飄風㑹吹我東南行行行至吳㑹潘岳詩人居/天地間飄若逺行客左傳晉侯觀於軍府見鍾儀問之)¶
(曰南冠而縶者誰也有司對曰鄭人所獻楚囚也使税/之問其族對曰泠人也公曰能樂乎對曰先父之職官)¶
(也敢有二事使與之琴操南音范文子曰樂操土風不/忘舊也杜預註南音楚聲王粲登樓賦莊舄顯而越吟)¶
(詳見九巻贈崔侍御詩註初學記王褒益州記曰司馬/相如宅在州西笮橋北百步許李&KR0574;云市橋西二百步)¶
(得相如舊宅今海安寺南有琴臺故墟太平寰宇記益/部耆舊傳云相如宅在少城中笮橋下北百餘步是也)¶
(有琴臺在焉今為金花寺成都志相如琴臺在城外浣/花溪之海安寺南今為金花寺元魏伐蜀下營於此掘)¶
(塹得大甕二十餘口葢所以響琴也太平御覽成都記/曰成都縣南百步有揚雄宅今草𤣥亭遺跡尚存太平)¶
<pb:KR4c0014_WYG_013-3b>¶
(寰宇記子雲宅在益州少城西南角一名草𤣥堂一統/志揚雄宅在成都府城内西南内有草𤣥堂及墨池今)¶
(成都縣治即其地也江淹詩寂歴百草晦李善註寂歴/凋疎貌謝靈運詩路阻莫贈問云何慰離析何晏論語)¶
(註不可聚/㑹曰離析)¶
　　寄弄月溪吳山人¶
嘗聞龎徳公家住泂(蕭本/作洞)湖水終身栖鹿門不入襄陽¶
市夫君弄明月滅影清淮裏髙蹤邈難追可與古人比¶
清揚杳莫覩白雲空望美待我辭人間㩦手訪松子(後/漢)¶
(書龎公者南郡襄陽人也居峴山之南未甞入城府夫/妻相敬如賓荆州刺史劉表數延請不能屈乃就候之)¶
<pb:KR4c0014_WYG_013-4a>¶
(後攜其妻子登鹿門山因採藥不反章懷太子註襄陽/記曰司馬徳操年小徳公十嵗兄事之呼作龎公故俗)¶
(人謂龎公是徳公名非也鹿門山舊名蘇嶺山建武中/襄陽侯習郁立神祠於山刻二石鹿夾神道口俗因謂)¶
(之鹿門廟遂以廟名山也泂湖事無所考證孟浩然詩/亦有聞就龎公隠移居近泂湖之句按酈道元水經註)¶
(蔡洲大岸西有洄湖停水數十畆長數里廣減百步水/色常緑楊儀居上洄楊顒居下洄與蔡洲相對在峴山)¶
(南廣昌里云云與後漢書峴山之南相合豈泂湖即洄/湖之訛歟然道元不言洄湖為徳公所居而以漁梁洲)¶
(為徳公所居則又未敢據也謝靈運山居賦廣滅影於/崆峒許遁音於箕山傅咸詩豈不企髙蹤麟趾邈難追)¶
(詩國風有美一人清揚婉兮毛萇傳清揚眉目之間松/子赤松子也詳見六巻註又抱朴子赤松子以𤣥蟲血)¶
(漬玉為水而服之能乗烟上下真誥我之/所師南岳松子松子為太虚真人左仙公)¶
<pb:KR4c0014_WYG_013-4b>¶
　　秋山寄衛尉張卿及王徴君(衛尉卿見/九巻註)¶
何以折相贈白花青桂枝月華若夜雪見此令人思雖¶
然剡溪興不異山隂時明發懷二子空吟招隠詩(沈約/詩月)¶
(華臨静夜夜静滅氛埃晉書王徽之甞居山隂夜雪初/霽月色清朗四望浩然獨酌酒咏左思招隠詩忽憶戴)¶
(逵逵時在剡便夜乗小船詣之經宿方至造門不前而/反人問其故徽之曰本乗興而來興盡而返何必見安)¶
(道耶明發猶明早/也詳見二巻註)¶
　　望終南山寄紫閣隠者(史記正義括地志云終南/山一名中南山一名太乙)¶
　　(山一名南山一名橘山一名楚山一名秦山一名/周南山一名地肺山在雍州萬年縣南五十里圖)¶
<pb:KR4c0014_WYG_013-5a>¶
　　(書編終南乃關中南山西起隴鳯東踰商洛綿亘/千里有餘其南北亦然隨地異名總言之則曰南)¶
　　(山耳西安志紫閣峰乃終南/山之一峰也詳見五巻註)¶
出門見南山引領意無限秀色難為名蒼翠日在眼有¶
時白雲起天際自舒巻心中與之然託興每不淺何當¶
造幽人滅跡棲絶巘(後漢書昔人之隠遭時則放聲滅/跡巢棲茹薇張協七命發絶巘遡)¶
(長風張銑註絶巘髙峰/也  巘語蹇切年上聲)¶
　　夕霽杜陵登樓寄韋繇(元和郡縣志杜陵在京兆/府萬年縣東南二十里胡)¶
　　(三省通鑑註自漢宣帝起杜陵邑至後漢為縣屬/京兆隋遷京城并杜陵入大興縣唐改大興曰萬)¶
<pb:KR4c0014_WYG_013-5b>¶
　　(年/)¶
浮陽滅霽景萬物生秋容登樓送逺目伏檻觀羣峰原¶
野曠超緬關河紛錯(蕭本/作雜)重清暉映竹日(一作/水竹)翠色明¶
雲松蹈海寄遐想還山迷舊蹤徒然迫晚暮未果諧心¶
胷結桂空佇立折麻恨莫從(一作採菊竞誰/舉游蘭恨莫從)思君達永¶
夜長樂聞疎鐘(張協詩浮陽映翠林吕向註浮陽日光/也謝靈運詩浮陽滅清暉楚辭坐堂伏)¶
(檻臨曲池些王逸註檻楯也鮑照詩綺肴紛錯重楚辭/結桂枝兮延佇王逸註延長也佇立也結木為誓長立)¶
(而望也楚辭折疏麻兮瑶花將以遺兮離居謝靈運詩/行觴奏悲歌永夜繼白日徐陵玉臺新咏序厭長樂之)¶
<pb:KR4c0014_WYG_013-6a>¶
(疎鐘三輔黄圖長樂宫本秦之興樂宫也髙皇帝始居/櫟陽七年長樂宫成徙居長安城三輔舊事宫殿疏皆)¶
(云興樂宫秦始皇造漢/修飾之周迴二十里)¶
　　秋夜宿龍門香山寺奉寄王方城十七丈奉國瑩¶
　　(蕭本/作營)上人從弟㓜成令問(河南通志龍門山在河/南府城西南三十里兩)¶
　　(山對峙東曰香山西曰龍門石壁峭立伊水出其/間故又名伊闕左氏傳晉趙鞅納王使女寛守闕)¶
　　(塞服虔謂南山伊闕是也杜預註洛陽西南伊闕/口也而今謂龍門矣壁間石佛大小數百皆後魏)¶
　　(及唐時所鑿香山寺在龍門山上後魏時建白居/易修香山寺記洛陽四郊山水之勝龍門首焉龍)¶
　　(門十寺游觀之勝香山首焉唐/山南東道之唐州有方城縣)¶
<pb:KR4c0014_WYG_013-6b>¶
朝發汝海東暮棲龍門中水寒夕波急木落秋山空望¶
極九霄迥賞幽萬壑通目皓沙上月心清松下(一作/裏)風¶
玉斗横(一作/生)網戸銀河耿花宫興在趣方逸歡餘情未¶
終(一作咫尺世喧/隔㣲冥真理融)鳳駕憶王子虎溪懷逺公桂枝坐蕭¶
瑟(一作/銷歇)棣華不復同流恨(一作/浪)寄伊水盈盈焉可窮(劉/琨)¶
(詩朝發廣莫門暮宿丹水山枚乗七發南望荆山北望/汝海李善註汝稱海大言之也郭璞山海經註汝水出)¶
(南陽魯陽縣大盂山東北至河南梁縣東南經襄城潁/川汝南至汝隂褒信縣入淮梁簡文帝詩夕波照孤月)¶
(九霄即九天也詳見明堂賦註玉斗即北斗色明朗如/玉故曰玉斗綱户門扉上刻為方目如羅網狀若今之)¶
<pb:KR4c0014_WYG_013-7a>¶
(隔亮也楚辭網户朱綴刻方連些詳見明堂賦註初學/記天河亦曰銀河謝朓詩秋河曙耿耿吕延濟註耿耿)¶
(明净也花宫佛寺也佛説法處天雨衆花故詩人以佛/寺為花宫何遜詩鳯駕啓千羣王子謂仙人王子喬一)¶
(統志虎溪在九江府城南晉僧恵逺送客過此虎輙鳴/號因名道書以虎溪山為七十二福地之一鮑照詩容)¶
(華坐銷歇棣華詳見七巻註王子以喻王方城逺公以/比國&KR0631;上人棣華謂幼成令問二弟水經註伊水出南)¶
(陽縣西蔓渠山東北過伊闕中又東北至洛陽縣南北/入於洛元和郡縣志伊闕山在河南府伊闕縣北四十)¶
(五里兩山相對望之若闕伊水流其間/故名古詩盈盈一水間脈脈不得語)¶
　　春日獨坐寄鄭明府¶
鷰麥青青逰子悲河堤弱栁鬱金枝長條一拂春風去¶
<pb:KR4c0014_WYG_013-7b>¶
盡日飄揚無定時我在河南别離久那堪對此當(蕭本/作坐)¶
(此/對)忩牖情人道來竟不來何人共醉新豐酒(邢昺爾雅/疏蘥一名)¶
(雀麥一名燕麥本草云生故墟野林下苗似小麥而弱/實似穬麥而細在處有之本草綱目燕麥野麥也燕雀)¶
(所食故名宗奭曰苗與麥同但穂細長而疎唐劉夢得/所謂莬葵燕麥揺蕩春風者也河堤弱栁鬱金枝言弱)¶
(柳之枝似鬱金之黄也本草鬱金生蜀地及西戎苗似/薑黄花白質紅末秋出莖心而無實其根黄赤梁元帝)¶
(詩試酌新豐酒/遥勸陽臺人)¶
　　寄淮南友人¶
紅顔悲舊國青嵗歇芳洲不待金門詔空持寳劔㳺海¶
<pb:KR4c0014_WYG_013-8a>¶
雲迷驛道江月隠鄉樓誰作淮南客因逢桂樹留(陳子/昂春)¶
(臺引遲美人兮不見恐青嵗之還遒楊齊賢曰青嵗猶/青春也漢書東方朔傳待詔金門稍得親近三輔黄圖)¶
(東方朔主父偃嚴安徐樂皆待詔金馬門淮南王招/隠士詞桂樹叢生兮山之幽攀援桂樹兮&KR0147;淹留)¶
　　沙丘城下寄杜甫(楊齊賢曰趙有沙丘宫在鉅鹿/此沙丘當在魯𤦺按在鉅鹿者)¶
　　(乃沙丘臺趙於其地作宫故有沙丘宫非沙丘城/也太平寰宇記萊州掖縣有沙丘城殷紂所築始)¶
　　(皇崩處夫紂所築始皇崩處古今皆指在鉅鹿者/是不云在萊州樂史所証亦誤據此詩而約其地)¶
　　(當與汶水相近唐書杜甫字子美襄陽人少貧不/自振客吳越齊趙間李邕竒其才先往見之舉進)¶
　　(士不中第困長安天寳十三載𤣥宗朝獻太清宫/饗廟及郊甫奏賦三篇帝竒之使待制集賢院擢)¶
<pb:KR4c0014_WYG_013-8b>¶
　　(河西尉不拜改右衛率府胄曹參軍至徳二年拜/右拾遺出為華州司户參軍嚴武節度劔南東西)¶
　　(川表為參謀檢/校工部員外郎)¶
我來竟何事髙卧沙丘城城邉有古樹日夕連秋聲魯¶
酒不可醉齊歌空復情思君若汶水浩蕩寄南征(莊子/魯酒)¶
(薄而邯鄲圍謝朓詩嬋娟空復情一統志汶水其源有/三一發泰山之旁仙臺嶺一發萊蕪縣原山之陽一發)¶
(萊蕪縣寨子村至泰安州静封鎮合馬名曰塹汶西南/流與徂徠山之陽小汶河合又西南流注洸河入濟按)¶
(水經有五汶北汶嬴汶柴汶浯/汶牟汶名雖有五而其流則同)¶
　　聞丹丘子於城北山(簫本缺/山字)營石門幽居中有髙¶
<pb:KR4c0014_WYG_013-9a>¶
　　鳳遺跡僕離羣逺懷亦有棲遁之志因叙舊以寄¶
　　之¶
春華(一作/弄)滄江月秋色碧海雲離居盈寒暑對此長思¶
君思君楚水南望君淮山北夢魂雖飛來㑹面不可得¶
疇昔在嵩陽同衾卧羲皇緑蘿笑簪紱丹壑賤巖廊晚¶
塗各分析乗興任所適僕在雁門關君為峨嵋客心懸¶
萬里外影滯兩鄉隔長劔復歸來相逢洛陽陌陌上何¶
喧喧都令心意煩迷津覺路失託勢隨風翻以兹謝朝¶
<pb:KR4c0014_WYG_013-9b>¶
列長嘯歸故園(古詩同心而離居憂傷以終老禮記予/疇昔之夜鄭𤣥註疇發聲也昔猶前也)¶
(嵩陽嵩山之陽羲皇猶云自謂是羲皇上人鮑照詩妍/容逐丹壑漢書㳺於巖廊之上文潁曰巖廊殿下小屋)¶
(也晉灼曰廊堂邊廡巖廊謂巖峻之廊也韻㑹巖廊殿/旁髙廡也太平寰宇記雁門關在憲州東南六十里屬)¶
(天池縣雁門鄉其關東臨汾水西倚髙山接嵐朔州一/統志雁門關在山西馬邑縣東南七十里東西山巖峭)¶
(拔中有路盤旋﨑嶇絶頂置關南通代州元和郡縣志/峨嵋山在嘉州峨眉縣西七里蜀都賦云抗峨眉於重)¶
(阻兩山相對望之如峨眉故名此山亦有洞天石室髙/七十六里吳均詩陌上何喧喧匈奴圍塞垣謝靈運詩)¶
(脱冠謝朝列潘岳/詩長嘯歸東山)故園恣閒逸求古散縹帙久欲入(一/作)¶
(尋/)名山婚娶殊未畢人生信多故世事豈惟一念此憂¶
<pb:KR4c0014_WYG_013-10a>¶
如焚悵然若有失聞君卧石門宿昔契彌敦方從桂樹¶
隠不羡桃花源髙風(繆本/作鳳)起遐曠幽人跡復存松風清¶
瑶瑟溪月湛芳樽安居偶佳賞丹心期此論(徐陵玉臺/新咏序開)¶
(兹縹帙散此緗編後漢書向長字子平隠居不仕建武/中男女娶嫁既畢敕㫁家事勿相關當如我死於是遂)¶
(肆意與同好北海禽慶俱㳺五岳名山不知所終沈約/詩早欲尋名山期待婚嫁畢謝靈運詩中飲顧宿心悵)¶
(焉若有失淮南王招隠士桂樹叢生兮山之幽桃花源/見二巻註劉孝綽詩華茵藉初卉芳樽散緒寒  湛牀)¶
(減切巉上聲澄也又直禁切沈去聲/投物水中也又子禁切音浸浸也)¶
　　淮隂書懷寄王宋城(一作宗城繆本作宗成淮唐/書地理志淮南道楚州  隂)¶
<pb:KR4c0014_WYG_013-10b>¶
　　(郡有淮隂縣河南道宋/州睢陽郡有宋城縣)¶
沙墩至梁苑二十五長亭大舶夾雙艪中流鵞鸛鳴雲¶
天掃空碧川岳涵餘清飛鳬從西來適與佳興并眷言¶
王喬舄婉孌故人情復此親懿㑹而增交道榮沿洄且¶
不定飄忽悵徂征暝投淮隂宿欣得漂母迎斗酒烹黄¶
雞一餐感素誠予為楚壯士不是魯諸生有徳必報之¶
千金恥為輕緬書羈孤意逺寄棹歌聲(按通典宋城縣/即漢睢陽縣其)¶
(地有漢梁孝王兎園平臺雁鶩池長亭即斥堠也古制/十里一長亭二十五長亭則二百五十里矣唐書釋音)¶
<pb:KR4c0014_WYG_013-11a>¶
(舶大舟艣與櫓同鵞鸛鳴謂舟人喧䀨有似鵞鸛之聲/耳王喬舄詳見十一巻註後漢書婉孌龍姿章懐太子)¶
(註婉孌猶親愛也謝莊月賦親懿莫従李善註親懿懿/親也左氏傳富辰曰兄弟雖有小忿不廢懿親杜預曰)¶
(懿美也沿逆流而上也汨順流而下也陸機詩駕言逺/徂征漂母事已見六巻註𤦺按太白因在淮隂故用淮)¶
(隂古事為喻所謂楚壯士者正指韓信而言楊氏以淮/隂侯傳中辱信少年當之未是史記叔孫通使徴魯諸)¶
(生三十餘人謝莊月賦羈孤逓進李善註羈孤羈客孤/子也西京賦縱棹歌李善註棹歌引棹而歌也  舶音)¶
(白孌/音戀)¶
　　聞王昌齡左遷龍標遥有此寄(唐書王昌齡字少/伯江寜人第進士)¶
　　(補校書郎又中宏辭遷汜水尉不䕶細行貶龍標/尉以世亂還鄉里為刺史閭丘曉所殺昌齡工詩)¶
<pb:KR4c0014_WYG_013-11b>¶
　　(緒密而思清時謂王江寧云漢書周昌傳吾極知/其左遷顔師古註是時尊右而卑左故謂貶秩位)¶
　　(為左遷唐書地理志黔中/道叙州潭陽郡有龍標縣)¶
楊花落盡(一作揚/州花落)子規啼聞道龍標過五溪我寄愁心¶
與明月隨風(繆本/作君)直到夜郎西(通典五溪一辰溪二酉/溪三巫溪四武溪五沅)¶
(溪今黔中道謂之五溪又云五溪中地歸漢以後列/代開拓今播州涪川夜郎義泉龍溪溱溪等郡地)¶
　　寄王屋山人孟大融(河南通志王屋山在懐慶府/濟源縣西北九十里接山西)¶
　　(平陽府垣曲縣及澤州陽城縣界山有三重其狀/如屋或曰以其山形如王者車葢故名或曰山空)¶
　　(其中列仙居之其内廣闊如王者之宫也其絶頂/曰天壇山峰突兀即濟水發源處常有雲氣覆之)¶
<pb:KR4c0014_WYG_013-12a>¶
　　(輪困紛郁雷雨在其下相傳古仙靈朝㑹之所其/東峰曰日精其西峰曰月華道書謂之清虚小有)¶
　　(洞天唐司馬承/禎修道於此)¶
我昔東海上勞山飡紫霞親見安期公食棗大如瓜中¶
年謁漢主不惬還歸家朱顔謝春暉白髪見生涯所期¶
就金液飛步登雲車願隨夫子天壇上閒與仙人掃落¶
花(太平寰宇記萊州即墨縣有大勞山小勞山按郡國/志云吳王夫差登之得靈寳度人經晏謨齊記云太)¶
(山雖言髙不如東海勞昔鄭康成領徒於此山髙二十/五里周廻八十里在縣東南三十八里山東通志勞山)¶
(在萊州府即墨縣東南六十里海濱山有二其一髙大/曰大勞山其一差小曰小勞山二山相聨又名牢盛山)¶
<pb:KR4c0014_WYG_013-12b>¶
(秦始皇登牢盛山望蓬萊即此處顔延年詩本自餐霞/人李周翰註餐霞仙者之流真誥九華真妃曰日者霞)¶
(之實霞者日之精君惟聞服日之法未知餐霞之精也/夫餐霞之經甚秘致霞之道甚易此謂體生玉光霞映)¶
(上清之法也史記李少君曰臣常㳺海上見安期生安/期生食巨棗大如瓜抱朴子金液太乙所服而仙者也)¶
(合之用古秤黄金一斤并用𤣥明龍膏太乙旬首中石/氷石紫㳺女𤣥水液金化石丹砂封之百日成水真經)¶
(云金液入口則其身皆金色郭璞詩翹手攀金梯飛步/登玉闕洛神賦載雲車之容裔劉良註神以雲為車)¶
　　憶舊遊寄譙郡元參軍(唐時所稱譙郡即/亳州也隷河南道)¶
憶昔洛陽董糟丘為余天津橋南造酒樓黄金白璧買¶
歌笑一醉累月輕王侯海内賢豪青雲客就中與君(一/作)¶
<pb:KR4c0014_WYG_013-13a>¶
(與君/一見)心莫逆迴山轉海不作難傾情倒意無所惜(天津/橋在)¶
(河南縣北洛水上詳見二巻註蜀都賦樂飲今夕一醉/累月莊子子桑户孟子反子琴張三人相與為友曰孰)¶
(能相與於無相與相為於無相為孰能登天㳺霧撓挑/無極相㤀以生無所終窮三人相視而笑莫逆於心遂)¶
(相與/友)我向淮南攀桂枝君留洛北愁夢思不忍别還相¶
隨相隨迢迢訪仙城三十六曲水迴縈一溪初入千花¶
明萬壑度盡松風聲銀鞍金絡到(蕭本/作倒)平地漢東太守¶
來相迎紫陽之真人邀我吹玉笙飡霞樓上動仙樂嘈¶
然宛似鸞鳳鳴袖長管催欲輕舉漢中太守醉起舞(一/作)¶
<pb:KR4c0014_WYG_013-13b>¶
(漢東太守/酣歌舞)手持錦袍覆我身我醉横眠枕其股當筵意¶
氣凌九霄星離雨散不終朝分飛楚關山水遥余既還¶
山尋故巢君亦歸家度渭橋(淮南王招隠士攀援桂枝/兮聊淹留李善文選註凡)¶
(草木花實榮茂謂之明枝葉凋傷謂之晦早延年詩銀/鞍何煜爚陌上桑古辭驄馬金絡頭唐時漢東郡即隨)¶
(州也𨽻山南東道漢中郡即梁州也本名漢川天寳元/年始更名漢中𨽻山南西道紫陽先生於隨州苦竹院)¶
(置飡霞樓詳見三十巻紫陽碑銘毛萇詩傳自旦及食/時為終朝史記索隠渭橋有三所一在城西北咸陽路)¶
(曰西渭橋一在東北髙陵路曰/東渭橋其中渭橋在故城之北)君家嚴君勇貔虎作尹¶
并州遏戎虜五月相呼渡太行摧輪不道羊腸苦行來¶
<pb:KR4c0014_WYG_013-14a>¶
北涼(當作/京)嵗月深感君貴義輕黄金瓊杯綺食青玊案¶
使我醉飽無歸心時時出向城西曲晉祠流水如碧玉¶
浮舟弄水簫鼔鳴㣲波龍鱗莎草緑興來攜妓恣經過¶
其若楊花似雪何紅(一作/鮮)糚欲醉宜斜日(一作如/花落)百尺¶
清潭寫翠娥翠娥嬋娟初月輝美人更唱舞羅衣清風¶
吹歌入空去歌曲自繞行雲飛(周易家人有嚴君焉父/母之謂也書牧誓朂哉)¶
(夫子尚桓桓如虎如貔如熊如羆於商郊陸璣詩疏貔/似虎或曰似熊一名執夷一名白狐其子為□遼東人)¶
(謂之白羆唐書百官志開元十一年太原府置尹及少/尹以尹為留守少尹為副留守舊唐書開元十一年改)¶
<pb:KR4c0014_WYG_013-14b>¶
(并州為太原府史記正義抬地志云太行山在懷州河/内縣北二十五里有羊腸坂又云羊腸坂道在太行山)¶
(上南口懷州北口潞州李善文選註羊腸其山盤紆如/羊腸魏武帝詩北上太行山艱哉何巍巍羊腸坂詰屈)¶
(車輪為之摧北涼即張掖郡按漢武帝始置張掖郡魏/晉時𨽻凉州及沮渠䝉遜立國於此號為北涼以涼州)¶
(五郡張掖在其北也唐時為甘州又謂之張掖郡然上/文言并州太行下文言晉祠中間忽言北涼不合當是)¶
(北京之訛耳葢天寳之初號太原為北京也張衡詩何/以報之青玉案李善註玉案君所憑依劉良註玉案美)¶
(器可以致食揚升菴曰古詩青玉案即盤也今以為桌/非矣孟光舉案即舉盤也若桌安事舉乎琦案周禮玉)¶
(人案有十二寸史記髙祖過趙趙王自持案進食萬石/君對案不食皆指棜禁之類而言不謂几案也元和郡)¶
(縣志晉祠一名王祠周唐叔□祠也在太原府晉陽縣/西南十二里山西通志唐叔虞祠在太原府太原縣西)¶
<pb:KR4c0014_WYG_013-15a>¶
(南十里懸甕山之麓乃晉水發源處今謂之晉祠叔虞/始受封為唐侯後改國號曰晉祠亦以名魏地形志云)¶
(晉陽有晉王祠即此水經註山海經曰懸甕之山晉水/出焉今在縣之西南昔智伯之遏晉水以灌晉陽其川)¶
(上&KR1140;後人踵其遺跡蓄以為沼沼西際山枕水有唐叔/虞祠水側有凉堂結飛梁於水上左右雜樹交䕃希見)¶
(㬢景至有淫朋密友羈㳺宦子莫不尋樂契集用相娛/慰於晉川之中最為勝處漢武帝秋風辭簫鼓鳴兮發)¶
(棹歌潘岳詩濫泉龍鱗瀾埤雅夫須莎草也可以為笠/又可以為簔疎而無温故字從沙廣韻嬋娟好恣態貌)¶
(髙唐賦更唱迭和赴曲隨流列子秦青撫/節悲歌聲振林木響遏行雲  貔音近皮)此時行(一作/歡)¶
樂難再遇西遊因獻長楊賦北闕青雲不可期東山白¶
首(一作/髪)還歸去渭橋南頭(一作渭水橋南/一作渦水橋南)一遇君酇臺¶
<pb:KR4c0014_WYG_013-15b>¶
之北又離羣問余别恨今(蕭本/作知)多少落花春暮争紛紛¶
(一作鶯飛求友滿芳/樹落花送客何紛紛)言(一作/情)亦不可盡情(一作/言)亦不可¶
極呼兒長跪緘此辭寄君千里遥相憶(揚雄從成帝至/射熊館還上長)¶
(楊賦詳見一巻大獵賦註漢書蕭何治未央宫立東闕/北闕顔師古註未央殿雖南嚮而上書奏事謁見之徒)¶
(皆詣北闕公車司馬亦在此焉是以北闕為正門陶潛/詩帝鄉不可期太平寰宇記酇縣漢縣屬沛郡古今地)¶
(名即酇亭是也輿地志云魏以酇縣屬譙郡漢封蕭何/為酇侯茂陵書云何封國在南陽姚崇曰兩縣同作酇)¶
(字南陽酇音贊沛郡酇音嵯班固泗水亭髙祖碑云文/昌四友漢有蕭何序功第一受封於酇以韻而言則非)¶
(南陽者音贊也錦繡萬花谷酇有二縣音字多亂其屬/沛郡者音嵯屬南陽者音贊此所云酇臺者屬於譙郡)¶
<pb:KR4c0014_WYG_013-16a>¶
(當作嵯音讀我唐仲言曰歴叙舊㳺之事凡合而離者/四焉在洛則  就君㳺適淮則君隨我往并州戎馬之)¶
(地而攜妓相遇西㳺落魄之餘而不忘晤對/叙事四轉語若貫珠絶非初唐牽合之比)¶
　　月夜江行寄崔員外宗之(崔宗之事/見十巻註)¶
飄颻(蕭本作/飄飄)江風起蕭颯海樹秋登艫美清夜挂席移¶
輕舟月隨碧山轉水合青天流杳如(一作/然)星河上但覺¶
雲林幽歸路方浩浩徂川去悠悠徒悲蕙草歇復聴菱¶
歌愁岸曲迷後浦沙明瞰前洲懷君不可見望逺增離¶
憂(江總詩海樹一邊出鮑照詩登艫眺淮甸李善註李/斐曰艫船前頭刺櫂處也謝靈運詩挂席拾海月廣)¶
<pb:KR4c0014_WYG_013-16b>¶
(韻瞰視也楚辭思公子/兮徒離憂  瞰音勘)¶
　　宿白鷺洲寄楊江寧(太平御覽丹陽記曰白鷺洲/在縣西三里隔江中心南邊)¶
　　(新林浦西邊白鷺洲洲上多聚白鷺因名之唐書/地理志江南東道有上元縣本江寕縣肅宗上元)¶
　　(二年更名上元/𨽻昇州江寧郡)¶
朝别朱雀門暮棲白鷺洲波(一作/沙)光揺海月星影入城¶
樓望美金陵宰如思瓊樹憂徒令魂作(蕭本/作入)夢翻覺夜¶
成秋緑水解人意為余西北流因聲玉琴裏蕩漾寄君¶
愁(六朝事跡晉咸康二年作朱雀門新立朱雀浮航在/縣城東南四里對朱雀門南渡淮水亦名朱雀橋地)¶
<pb:KR4c0014_WYG_013-17a>¶
(志云朱雀門北對吳都城宣陽門相去六里又云朱雀/門晉都城南門也按晉作新宫立三門於南面正中曰)¶
(宣陽與朱雀門相對吳均詩/思君甚瓊樹不見方離憂)¶
　　新林浦阻風寄友人(一作金陵阻風雪書懐寄楊/江寜  景定建康志新林浦)¶
　　(在城西南二十里闊三丈深一丈長十二里源出/牛頭山西七里入大江秋夏勝五十石舟春冬涸)¶
　　(一統志新林浦在應天府/西南二十里一名新林港)¶
潮水定可信天風難與期清晨西北轉薄暮東南吹以¶
此難挂席佳期益相思(一本作洄㳂頗淹遲其下又多/使索金陵書又叨賢宰知絃歌)¶
(止過客惠化/聞京師四句)海月破圓(一作/團)景菰蔣生緑池昨日北湖¶
<pb:KR4c0014_WYG_013-17b>¶
梅開花已滿枝(一作昨日北湖/花初開未滿枝)今朝(一作/㸔)白(蕭本/作東)門栁¶
夾道垂青絲嵗物忽如此我來定(一作/復)㡬時紛紛江上¶
雪草草客中悲明發新林(一作/板橋)浦空吟謝朓詩(潮水晝/夜再來)¶
(其大小早晏依期而至不爽時刻故人謂之潮信藝文/類聚日將暮曰薄暮謝靈運詩挂席拾海月楚辭與佳)¶
(期兮夕張謝靈運詩圖景早已滿梁書瀆中並饒菰蔣/爾雅翼菰者蔣草也生水中葉如蔗荻江東人呼為茭)¶
(草刈以飼馬甚肥其苗有莖梗者謂之菰蔣至秋則為/菰米徐爰釋問晉大興三年始創北湖築長堤以壅北)¶
(山之水東自覆舟山西至宣武城六里宋元嘉中有黒/龍見因改名𤣥武湖江南通志𤣥武湖在江寧府太平)¶
(門外一名蔣陵湖晉元帝始名北湖宋文帝改名習武/湖元嘉中又名𤣥武湖白門栁詳見四巻楊叛兒註庾)¶
<pb:KR4c0014_WYG_013-18a>¶
(信詩岸栁被青絲詩小雅勞人草草毛傳云草草/勞心也謝朓有之寅城出新林浦向板橋浦詩)¶
　　寄韋南陵氷余江上乗興訪之遇尋顔尚書笑有¶
　　此贈(唐時江南西道有南陵縣𨽻宣州宣城郡唐/書肅宗即位顔真卿拜工部尚書兼御史大)¶
　　(夫乾元二年拜/浙西節度使)¶
南船正東風北船來自緩江上相逢借問君語笑(一作/聲)¶
未了風吹斷聞君攜妓訪情人應為尚書不顧身堂上¶
三千珠履客甕中百斛金陵春恨我阻此樂淹留楚(一/作)¶
(此/)江濱月色醉逺客山花開欲燃春風狂殺人一日劇¶
<pb:KR4c0014_WYG_013-18b>¶
三年乗興嫌太遲焚却子猷船夢見五柳枝已堪挂馬¶
鞭何日到彭澤長(一作/狂)歌陶令前(身猶我也魏晉後多/自稱曰身史記春申)¶
(君客三千餘人其上客皆躡珠履金陵春酒名也唐人/名酒多以春杜子美詩云聞道雲安麴米春韓退之詩)¶
(且須勤買抛青春劉夢得詩鸚鵡杯中若下春白樂天/詩註云杭州釀酒趁梨花時熟號為梨花春國史補云)¶
(酒則有滎陽之土窟春富平之石凍春劍南之燒春裴/鉶傳竒有松醪春之類詩國風一日不見如三嵗兮王)¶
(子猷乗船訪戴安道陶淵明宅邉有/五栁樹及為彭澤令俱己見前註)¶
　　題情深樹寄象公¶
腸斷枝上猿淚添山下樽白雲(蕭本作/虎誤)見我去亦為我¶
<pb:KR4c0014_WYG_013-19a>¶
飛翻(格物論猿性急而腸狹/哀鳴則腸俱斷而死)¶
　　北山獨酌寄韋六¶
巢父將許由未聞買山隠道存跡自髙何憚去人近紛¶
吾下兹嶺地閒諠亦冺門横羣岫開水鑿衆泉引屏髙¶
而在雲竇深莫能準川光晝昏凝林氣夕淒𦂳於焉摘¶
朱果兼得養𤣥牝坐月觀寳書拂霜弄瑶軫傾壺事幽¶
酌顧影還獨盡念君風塵遊傲爾令自哂(一作安知世/上人名利空)¶
(蠢蠢曰韻㑹將與也偕也世説支道林就深公買印山/深公  未聞巢由買山而隠南史劉虬以江陵西沙洲)¶
<pb:KR4c0014_WYG_013-19b>¶
(去人遠乃徙居之説文岫山穴也殷仲文詩風物自淒/𦂳米果謂果中之米色者耳蕭註以為火棗異名未是)¶
(老子谷神不死是謂𤣥牝𤣥牝之門是為天地根河上/公註𤣥天也在人為鼻牝地也於人為口夫五炁從鼻)¶
(歸五藏出入於口也江淹詩寳書為君掩李善註道學/傳曰夏禹撰真靈之𤣥要集天官之寳書李周翰註寳)¶
(書真經也琴下繫絃之柱謂之軫或以玉為之故曰瑶軫/陶潜詩傾壺絶餘瀝又飲酒詩序偶有名酒無夕不歡)¶
(顧影獨盡忽焉/復醉  岫音就)¶
　　寄當塗趙少府炎(當&KR0151;少府俱/見八巻註)¶
晚登髙樓望木落雙江清寒山饒積翠秀色連州城目¶
送楚雲盡心悲胡雁聲相思不可見迴首故人情¶
<pb:KR4c0014_WYG_013-20a>¶
　　寄東魯二稚子(在金/陵作)¶
吳地桑葉緑吳蠶已三眠我家寄東魯誰種龜隂田春¶
事已不及江行復茫然南風吹歸心飛墮酒樓前樓東¶
一株桃枝葉拂青烟此樹我所種别來向三年桃今與¶
樓齊我行尚未旋嬌女字平陽折花倚桃邊折花不見¶
我淚下如流泉小兒名伯禽與姐亦齊肩雙行桃樹下¶
撫背復誰憐念此失次第肝腸日憂煎裂素寫逺意因¶
之汶陽川(蠶將蜕輙卧不食古人謂之俯荀卿蠶賦三/俯三起事乃大己是也後人謂之眠本草蠶)¶
<pb:KR4c0014_WYG_013-20b>¶
(三眠三起二十七日而老是也水經註龜山北即龜隂/之田也春秋定公十年齊人來歸龜隂之田是也太平)¶
(廣記李白自㓜好酒於兖州習業平居多飲又於任城/縣構酒樓日與同志荒宴客至少有醒時邑人皆以白)¶
(重名望其里而加敬焉劉琨詩據鞍長嘆息淚下如流/泉劉楨詩起坐失次第一日三四遷鄭康成禮記註素)¶
(生帛也顔師古急就篇註素謂絹之精白/者即所用寫書之素也汶水已見本巻註)¶
　　獨酌清溪江(似缺一/祖字)石上寄權昭夷(清溪江租石/俱在池州註)¶
　　(見八巻秋/浦歌下)¶
我攜一樽酒獨上江祖石自從天地開更長㡬千尺舉¶
杯向天笑天迴日西照永願(蕭本/作賴)坐此石長垂嚴陵釣¶
<pb:KR4c0014_WYG_013-21a>¶
寄謝山中人可與爾同調(蘇武詩我有一尊酒欲以贈/逺人嚴陵釣臺詳見二巻註)¶
　　禪房懷友人岑倫(太白自註時南㳺羅浮兼泛桂/海自春徂秋不返僕旅江外書)¶
　　(情寄之十一統志羅浮山在廣東惠州府博羅縣/西北三  里即道書十大洞天之一昔有山浮海)¶
　　(而來博於羅山合而為一故曰羅浮又曰博羅南/越志山髙三千六百丈周迴三百餘里嶺十五峰)¶
　　(三十二其峰之秀者曰飛雲玉鵝麻姑仙女㑹真/㑹仙錦繡玳瑁洞之幽者曰金沙石白朱明黄龍)¶
　　(朱陵黄猿水簾蝴蝶大小二石樓登之可望滄海/樓前一石門方廣可容几席二山相接處有石磴)¶
　　(狀如橋梁名曰鐵橋橋端兩石柱亦曰鐡柱人跡/罕到又有跳魚石伏虎石阿耨池夜樂池卓錫泉)¶
　　(皆兹山之竒勝唐六典註桂水出桂州臨源縣歴/昭富梧三州界入鬱水江淹詩文軫薄桂海李善)¶
<pb:KR4c0014_WYG_013-21b>¶
　　(註南海有桂故曰桂海是以南海為桂海太白所/云桂海雖襲其文而實則指桂州之桂水也亦猶)¶
　　(枚乗七發稱汝水/為汝海其義一也)¶
嬋娟羅浮月揺艶桂水雲美人竟獨往而我安能羣一¶
朝笑語隔萬里懽情分沉吟綵霞沒夢寐羣(繆本/作瓊)芳歇¶
歸鴻度三湘逰子在百越(蕭本/作粤)邊塵染衣劔白日凋華¶
髪春氣(蕭本/作風)變楚關秋聲落吳山草木結悲緒風沙淒¶
苦顔朅來已永久頽思如循環飄飄(一作/飄颻)限江裔想像¶
空留滯離憂毎醉心别淚徒盈袂坐愁青天末出望黄¶
<pb:KR4c0014_WYG_013-22a>¶
雲蔽目極何悠悠梅花南嶺頭空長滅征鳥水闊無還¶
舟寳劔終難託金囊非易求歸來儻有問桂樹山之幽¶
(廣韻嬋娟好恣態貌三湘見一巻悲清秋賦註通典自/嶺而南當唐虞三代為蠻夷之國是百越之地亦謂之)¶
(南越古謂之雕題漢書髙帝紀從百粤之兵服䖍註非/一種若今言百蠻也謝靈運詩覽物起悲緒何遜行經)¶
(孫氏陵詩朅來已永久年代曖㣲㣲蜀都賦殆而朅來/相與劉淵林註朅去也韻㑹朅去也又發語辭長門賦)¶
(遂頽思而就牀李善註頽懷也淮南子注喙江裔髙誘/註裔邉也漢書太史公留滯周南不得與從事楚辭思)¶
(公子兮徒離憂詩國風行邁靡靡中心如醉鮑照詩安/能行嘆復坐愁楚辭目極千里兮傷春心南嶺即大庾)¶
(嶺在廣東南雄府其上多梅亦曰梅嶺史記髙祖使陸/賈賜尉陀印為南越王尉陀賜陸生槖中裝直千金宋)¶
<pb:KR4c0014_WYG_013-22b>¶
(之問詩不求漢使金嚢贈葢用其事也淮南王招/隠士桂樹叢生兮山之幽  朅邱謁切音近掲)¶
　¶
　¶
　¶
　¶
　¶
　¶
　李太白集注巻十三¶
