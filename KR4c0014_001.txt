# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:08.721668
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷一
<pb:KR4c0014_WYG_001-1a>¶
欽定四庫全書¶
　李太白集注巻一¶
　　　　　　　　　　　　錢塘　王琦　撰¶
　古賦八首¶
　　大鵬賦(并序其莊子北㝠有魚其名為鯤鯤之大/不知  㡬千里也化而為鳥其名為鵬鵬)¶
　　(之背不知其㡬千里也怒而飛其翼若垂天之雲/是鳥也海運則將徙于南㝠南㝠者天池也齊諧)¶
　　(者志怪者也諧之言曰鵬之徙于南𡨕也水擊三/千里摶扶揺而上者九萬里去以六月息者也湯)¶
　　(之問棘也是已窮髪之北有㝠海者天池也有魚/焉其廣數千里未有知其修者其名為鯤有鳥焉)¶
<pb:KR4c0014_WYG_001-1b>¶
　　(其名為鵬背若泰山翼若垂天之雲搏扶揺羊角/而上者九萬里絶雲氣負青天然後圖南且適南)¶
　　(㝠也斥鷃笑之曰彼且奚適也我騰躍而上不過/數仞而下翺翔蓬蒿之間此亦飛之至也而彼且)¶
　　(奚適也此小/大之辯也)¶
余昔于江陵見天台司馬子微謂余有仙風道骨可與¶
神逰八極之表因著大鵬遇希有鳥賦以自廣此賦已¶
𫝊于世往往人間見之悔其少作未窮宏達之㫖中年¶
棄之及讀晉書覩阮宣子大鵬賛鄙心陋之遂更記憶¶
多將舊本不同今復(蕭本繆本/俱作腹非)存手集豈敢𫝊諸作者¶
<pb:KR4c0014_WYG_001-2a>¶
庶可示之子弟而已(唐時江陵郡即荆州也隸山南東/道大唐新語司馬承禎字子微隠)¶
(于天台山自號白雲子有服餌之術則天中宗朝頻徴/不起睿宗雅尚道教稍加尊異承禎方赴召無何苦辭)¶
(歸乃賜寶琴花帔以遣之淮南子廓四方拆八極髙誘/註八極八方之極也神異經崑崙山有大鳥名曰希有)¶
(南向張左翼覆東王公右翼覆西王母背上小處無羽/一萬九千里西王母嵗登翼上之東王公也其鳥銘曰)¶
(有鳥希有緑赤煌煌不鳴不食東覆東王公西覆西王/母王母欲東登之自通隂陽相須唯㑹益工楊修答臨)¶
(淄侯牋修家子雲老不曉事強著一書悔其少作晉書/阮修字宣子嘗作大鵬賛曰蒼蒼大鵬誕自北溟假精)¶
(靈鱗神化以生如雲之翼如山之形海運水擊扶搖上/征翕然層舉背負太清志存天地不屑雷霆鷽鳩仰笑)¶
(尺鷃所輕超然髙逝莫/知其情韻㑹將與也)其辭曰¶
<pb:KR4c0014_WYG_001-2b>¶
南華老仙(一作/仙老)發天機于漆園吐峥嶸之髙論開浩蕩¶
之竒言徵至(一作/志)怪于齊諧談北溟之有魚吾不知其¶
(繆本脱/其字)㡬千里其名曰鯤化成大鵬質凝胚渾脱鬐鬛¶
于海島張羽毛于天門刷渤澥之春流晞扶桑之朝暾¶
燀(繆本/作炟)赫乎宇宙凴陵乎崑崙一鼓一舞烟朦沙昏五¶
岳為之震蕩(繆本/作落)百川為之崩奔(唐書天寶元年詔封/莊子為南華真人史)¶
(記莊子者䝉人也名周嘗為䝉漆園吏其學無所不闞/然其要本歸于老子之言故其著書十餘萬言大抵率)¶
(寓言也正義曰括地志云漆園故城在曹州寃句縣北/十七里莊周為漆園吏即此按其城古屬䝉縣陸徳明)¶
<pb:KR4c0014_WYG_001-3a>¶
(莊子音義齊諧人姓名郭璞江賦類胚渾之未凝李善/注胚胎渾混尚未凝結木華海賦巨鱗挿雲鬐鬛刺天)¶
(李善注鬐魚背上鬛也増韻凡魚龍頷旁小鬐皆曰鬛/司馬相如子虛賦浮渤澥顔師古曰渤澥海别枝也司)¶
(馬貞曰案齊都賦海旁曰渤斷水曰澥也淮南子日出/于暘谷浴于咸池拂于扶桑是謂是明楚詞暾將出兮)¶
(東方照吾檻兮扶桑王逸注謂日始出東方其容暾暾/而盛貌東方有扶桑之木其髙萬仞日下浴于湯谷上)¶
(拂其扶桑爰始而登照耀四方牛𢎞樂府扶桑上朝暾蕭士贇/曰燀赫舊作烜赫荘子曰驚揚而奮鬐白波若山海水震蕩聲)¶
(侔鬼神燀赫千里世本作烜字由傳冩者作炟字之誤人不能解/遂作烜字今釐正之初學記四方上下謂之宇往古來今謂之宙)¶
(或謂天地為宇宙左傳凴陵我城郭杜預注凴迫也博物志地/部之位起形髙大者有崑崙山廣萬里髙萬一千里神物之所)¶
(生聖人仙人之所集也出五色雲氣五色流水其泉南/流入中國名曰河也其山中應于天最居中八十城布)¶
<pb:KR4c0014_WYG_001-3b>¶
(繞之中國東南隅居其一分説苑五岳泰山東岳也霍/山南岳也華山西岳也常山北岳也嵩山中岳也詩小)¶
(雅百川沸騰謝靈運詩岓岸屢崩奔吕向註水激其岸/崩頽而奔波也  峥嶸音撐横胚音坯澥音蟹暾音吞)¶
(燀音闡/平聲)爾(繆本脱/爾字)乃蹶厚地掲太清亘層霄突重溟激¶
三千以崛起向九萬而迅征背嶪太山(一作太虚繆/本作大山)之¶
崔嵬翼舉長雲之縱横左逥右旋倏隂忽明厯汗漫以¶
天矯羾(許本/作塌)閶闔之峥嶸簸鴻䝉扇雷霆斗轉而天動¶
山揺而海傾怒無所摶雄無所争固可想像其勢髣髴¶
其形(髙誘淮南子註太清元氣之清者也抱樸子上昇/四十里名曰太清太清之中其氣甚剛霄近天雲)¶
<pb:KR4c0014_WYG_001-4a>¶
(氣天有九重故曰層霄孫綽天台山賦或倒影于重溟/李善註重溟海也韻㑹勃起曰崛起天台山賦落五界)¶
(而迅征吕向註迅疾也爾雅石戴土謂之崔嵬淮南子/徙倚于汗漫之宇髙誘注汗漫無生形形生元氣之本)¶
(神也故盧敖見若士者言曰吾與汗漫期于九垓之上/是也郭璞江賦吸翠霞而夭矯揚雄甘泉賦登掾欒而)¶
(羾天門蘇林注羾至也淮南子排閶闔鑰天門髙誘註/閶闔始升天之門也夭矯飛騰貌峥嶸髙峻貌莊子雲)¶
(將東逰過扶摇之野而適遭鴻䝉陸徳明音義鴻/䝉自然元氣也一云海上氣也  崛音掘羾音貢)若乃¶
足縈虹蜺目耀日月連軒沓拖揮霍翕忽噴氣則六合¶
生雲灑毛則千里飛雪邈彼北荒將窮南圖運逸翰以¶
傍擊鼓奔飈而長驅燭龍銜光以照物列缺施鞭而啟¶
<pb:KR4c0014_WYG_001-4b>¶
途塊視三山杯觀(一作/看)五湖其動也神應其行也道俱¶
任公見之而罷釣有窮不敢以彎弧莫不投竿失鏃仰¶
之長吁(春秋元命苞虹蜺者隂陽之精雄曰虹雌曰蜺/初學記凡虹雙出色鮮盛者為雄雄曰虹暗者)¶
(為雌雌曰蜺木華海賦翔霧連軒長波涾湤張銑註連/軒飛貌李周翰註涾湤延長貌張協七命翕忽揮霍雲)¶
(逥風列劉良註並飛走亂急也王肅家語註天地四方/謂之六合郭璞客傲藹若鄧林之㑹逸翰翰鳥羽也奔)¶
(飈風疾也山海經西北海之外赤水之北有章尾山有/神人面蛇身而赤直目正乗其暝乃晦其視乃明不食)¶
(不寢不息風雨是謁是燭九隂是為燭龍郭璞註離騷/曰日安不到燭龍何曜詩含神霧曰天不足西北無有)¶
(隂陽消息故有龍銜精以往照天門中云謝惠連雪賦/若燭龍銜耀照崑山揚雄羽獵賦霹靂列缺吐火施鞭)¶
<pb:KR4c0014_WYG_001-5a>¶
(應邵曰霹靂雷也列缺天隙電光也史記海中有三神/山名曰蓬萊方丈瀛洲仙人居之初學記周官揚州其)¶
(浸五湖案張勃吳録五湖者太湖之别名以其周行五/百餘里故以五湖為名又虞翻云太湖有五道别謂之)¶
(五湖或説以太湖射貴湖上湖洮湖滆湖為五湖按國/語吳越戰于五湖直在笠澤一湖中戰耳則知或説非)¶
(也鶡冠子至人不遺動與道俱莊子任公子為大鉤巨/緇五十犗以為餌蹲乎㑹稽投竿東海旦旦而釣期年)¶
(不得魚已而大魚食之牽巨鉤錎沒而下騖揚而奮鬛/白波若山海水震蕩聲侔鬼神燀赫千里任公子得若)¶
(魚離而腊之自制河以東蒼梧以北莫不厭若魚者史/記正義帝王紀云帝羿有窮氏未聞其姓何先帝嚳以)¶
(上世掌射正至嚳賜以彤弓素矢封之于鋤為帝司射/厯虞夏羿學射于吉甫其臂長故以善射聞  飈音標)¶
(弧音/胡)爾其雄姿壯觀坱軋(蕭本作/映背)河漢上摩蒼蒼下覆¶
<pb:KR4c0014_WYG_001-5b>¶
漫漫盤古開天而直視羲和倚日以(繆本/作而)旁嘆繽紛乎¶
八荒之間掩映乎四海之半當胸臆之掩晝若混茫之¶
未判忽騰覆以逥轉則霞廓而霧散(賈誼鵩鳥賦坱圠/無垠揚雄甘泉賦)¶
(忽軮軋而無垠顔師古註軮軋逺相映也坱圠軮軋音/義俱同初學記天河謂之天漢亦曰河漢莊子天之蒼)¶
(蒼其正色耶其逺而無所至極耶晉書天了無質仰而/瞻之髙逺無極眼瞀精絶故蒼蒼然也楚詞路漫漫其)¶
(修逺兮此用其字對上天體蒼蒼而言葢謂天地之形/漫漫濶逺無有窮極之意藝文類聚徐整三五厯記曰)¶
(天地混沌如雞子盤古生其中萬八千嵗天地開闢陽/清為天隂濁為地盤古在其中一日九變神于天聖于)¶
(地天日髙一丈地日厚一丈盤古日長一丈如此萬八/千嵗天數極髙地數極深盤古極長後乃有三皇山海)¶
<pb:KR4c0014_WYG_001-6a>¶
(經東南海之外甘水之間有羲和之國有女子名曰羲/和方浴日于甘淵羲和帝俊之妻生十日郭璞註羲和)¶
(葢天地始生主日月者也廣雅日御謂之羲和賈誼過/秦論囊括四海并吞八荒之心顔師古曰八荒八方荒)¶
(忽極逺之地也爾雅九夷八狄七戎六蠻謂之四海鄭/康成周禮註四海猶四方也莊子古之人在混芒之中)¶
(陸徳明註混混芒芒未分/時也  坱軋音近央札)然後六月一息至于海湄欻¶
翳景以横翥(蕭本/作榰)逆髙天而下垂憩乎泱漭之野入乎¶
汪湟之池猛勢所射餘風所吹溟漲沸渭巖巒紛披天¶
吳為之怵慄海若為之躨跜巨鼇冠山而郤走長鯨騰¶
海而下馳縮殻挫鬛莫之敢窺吾亦不測其神怪之(蕭/本)¶
<pb:KR4c0014_WYG_001-6b>¶
(作/而)若此葢乃造化之所為(嵇康琴賦俯闞海湄吕向註/海湄海畔也欻忽也翳景蔽)¶
(遮日月之景也司馬相如上林賦過乎泱漭之野張揖/曰山海經所謂大荒之野也如淳曰大貌也謝靈運詩)¶
(溟漲無端倪李周翰註溟漲皆海也王襃洞簫賦雷霆/輘輷佚豫以沸渭李善註埤蒼曰沸渭不安貌劉良註)¶
(沸渭聲踴躍不定貌又洞簫賦颽風紛披山海經朝陽/之谷神曰天吳是為水伯其為獸也八首人面八足八)¶
(尾背青黄怵慄恐懼貌初學記海神曰海若王延夀魯/靈光殿賦虬龍騰驤以蜿蜒頷若動而躨跜李善註躨)¶
(跜動貌左思吳都賦巨鼇贔屭首冠靈山吕向註巨鼇/大龜也靈山海中蓬萊山而大鼇以首戴之冠猶戴也)¶
(劉劭趙郡賦巨鼇冠山陵魚吞舟古今注鯨魚者海魚/也大者長千里小者數十丈一生數萬子常以五六月)¶
(就岸邊生子至七八月導從其子還大海中鼓浪成雷/噴沫成雨水族驚畏皆逃匿莫敢當者其雌曰鯢大者)¶
<pb:KR4c0014_WYG_001-7a>¶
(亦長千里眼為明月珠張衡思𤣥賦𤣥武縮于殼中/  欻音忽翳音意翥音註沸音費怵音出鯨一音擎)　豈¶
比夫蓬萊之黄鵠誇金衣與菊裳恥蒼梧之𤣥鳳耀綵¶
質與錦章既服御(蕭本作/御服)于靈仙久馴擾于池隍精衛¶
殷勤(繆本作/勤苦)于銜木鶢鶋悲愁乎薦觴天雞警曉(繆本/作曙)¶
于蟠桃踆烏晰耀于太陽不曠蕩而縱適何拘攣而守¶
常未若茲鵬之逍遥無厥類乎比方不矜大而暴猛每¶
順時而行藏參𤣥根以比夀飲元氣以充腸戲暘谷而¶
徘徊馮炎洲而抑揚(西京雜記始元元年黄鵠下太液/池上為歌曰黄鵠飛兮下建章羽)¶
<pb:KR4c0014_WYG_001-7b>¶
(肅肅兮行蹡蹡金為衣兮菊為裳唼喋荷荇出入蒹葭/自顧菲薄媿爾嘉祥按太液池中起三山以象瀛洲蓬)¶
(萊方丈故曰蓬萊黄鵠也陳子昂詩葳蕤蒼梧鳳嘹唳/白露蟬又詩崑山見𤣥鳯豈復虞雲羅説文隍城池也)¶
(有水曰池無水曰隍山海經發鳩之山有鳥焉其狀如/烏文首白喙赤足名曰精衛其鳴自詨是炎帝之少女)¶
(名曰女娃逰于東海溺而不反化為精衛常銜西山之/木石以湮于東海國語海鳥曰爰居止于魯東門之外)¶
(三日臧文仲使國人祭之展禽曰今茲海其有災乎夫/廣川之鳥獸恒知而避其災也是嵗也海多大風冬暖)¶
(莊子昔者海鳥止于魯郊魯侯御而觴之于廟奏九韶/以為樂具太牢以為膳鳥乃眩視憂悲不敢食一臠不)¶
(敢飲一杯三日而死述異記東南有桃都山上有大樹/曰桃都枝相去三千里上有天雞日初出照此木天雞)¶
(則鳴天下之雞皆隨之鳴河圖括地象桃都山有大桃/樹盤屈三千里上有金雞日照則鳴淮南子日中有踆)¶
<pb:KR4c0014_WYG_001-8a>¶
(烏髙誘注踆猶蹲也謂三足烏晰明也後漢書帝知羣/寮拘攣章懷太子註拘攣猶拘束也𤣥根道之本也盧)¶
(諶詩處其𤣥根廓焉靡結李善註𤣥道也張衡𤣥圖曰/𤣥者無形之類自然之根作于太始莫與為先尚書分)¶
(命羲仲宅嵎夷曰暘谷孔安國傳曰暘明也日出于谷/而天下明故稱暘谷隋書東曰暘谷日之所出西曰濛)¶
(汜日之所入十洲記炎洲在南海中地方二千里去北/岸九萬里亦多仙家  鵠音斛鶢鶋與爰居同踆音逡)¶
(又音蹲晰音浙攣閭/員切戀平聲暘音陽)俄而希有鳥見謂之曰偉哉鵬乎¶
此之樂也吾右翼掩乎西極左翼蔽乎東荒跨躡地絡¶
周旋天綱以恍惚為巢以虛無為場我呼爾逰爾同(蕭/本)¶
(作/呼)我翔于是乎大鵬許之欣然相隨此二禽已登于寥¶
<pb:KR4c0014_WYG_001-8b>¶
廓而斥(繆本/作尺)鷃之輩空見笑于藩離(吳都賦包括於越/跨躡荆蠻地絡者)¶
(地之脈絡謂山川之屬天綱者天之綱維謂南北二極/不動之處鮑照逰思賦仰盡兮天經俯窮兮地絡漢書)¶
(玉衡杓建天之綱也司馬相如難蜀父老文焦朋巳翔/乎寥廓而羅者猶視乎藪澤顔師古註寥廓天上寛廣)¶
(之處陸徳明莊子音義斥小澤也本亦作尺鷃鷃雀也/今野澤中鵪鶉是也  古賦辯體太白葢以鵬自比而)¶
(以希有烏比司馬子微賦家宏衍巨麗之體楚騷逺逰/等作巳然司馬班揚猶尚此此顯出莊子寓言本自宏)¶
(濶太白又以豪氣雄文發之事與辭稱俊邁飄逸/去騷頗近  跨躡音誇捻絡音落寥廓音聊擴)¶
　　擬恨賦(古恨賦齊梁間江淹所作為古人志願未/遂抱恨而死者致慨太白此篇段落句法)¶
　　(葢全擬之無少差異酉陽雜俎李白前後三擬文/選不加意輒焚之惟留恨别賦今别賦已亡惟存)¶
<pb:KR4c0014_WYG_001-9a>¶
　　(恨賦/矣)¶
晨登太山一望蒿里松楸骨寒宿草(繆本作/草宿)墳毁浮生¶
可嗟大運同此于是僕本壯夫慷慨不歇仰思前賢飲¶
恨而沒(元和郡縣志泰山一曰岱宗在兖州乾封縣西/北三十里蒿里山在乾封縣西北二十五里一)¶
(統志泰山在泰安州北五里亭禪山在泰安州西南五/里一名嵩里山上有蒿里祠古蒿里曲蒿里誰家地聚)¶
(斂魂魄無賢愚葢古時蒿里為塋墓之所故言塟埋處/多借蒿里為名猶之九原北邙也禮記朋友之墓有宿)¶
(草而不哭焉鄭康成註宿草謂陳根也何遜詩行路一/孤墳路成墳欲毁莊子其生也若浮其死也若休何晏)¶
(景福殿賦乃大運之攸戾/李周翰註大運天運也)昔如漢祖龍躍羣雄競奔提¶
<pb:KR4c0014_WYG_001-9b>¶
劒叱咤指揮(繆本/作麾)中原東馳渤澥西漂崑崙斷蛇奮旅¶
(繆本/作怒)掃清國步握瑶圖而倐昇登紫壇而雄顧一朝長¶
辭天下縞素(劉孝標辯命論覩湯武之龍躍後漢書四/方鋒起羣雄競逐史記髙祖曰吾以布衣)¶
(提三尺劒取天下此非天命乎字林叱咤發怒也左傳/晉楚治兵遇于中原揚雄長楊賦横巨海漂崑崙李善)¶
(註漂摇蕩之也渤澥崑崙已見大鵬賦註史記髙祖以/亭長為縣送徒酈山到豐西澤中止飲夜乃解縱所送)¶
(徒曰公等皆去吾亦從此逝矣徒中壯士願從者十餘/人髙祖被酒夜徑澤中令一人行前行前者還報曰前)¶
(有大蛇當徑願還髙祖醉曰壯士行何畏乃前抜劒擊/斬蛇蛇遂分為兩徑開行數里醉因卧後人來至蛇所)¶
(有一嫗夜哭人問何哭嫗曰人殺吾子故哭之其人曰/嫗子何為見殺嫗曰吾子白帝子也化為蛇當道今為)¶
<pb:KR4c0014_WYG_001-10a>¶
(赤帝子斬之人以嫗為不誠欲笞之嫗忽不見後人至/髙祖覺後人告髙祖髙祖乃心獨喜自負漢書叙傳爰)¶
(茲發跡㫁蛇奮旅神母告符朱旗乃舉詩大雅國步斯/頻毛傳云步行也徐陵檄周文躬膺寶厯嗣奉瑶圖藝)¶
(文類聚漢舊儀曰皇帝祭天紫壇帷幄楊升菴曰漢行/宫用紫泥為壇齊梁郊祀歌所謂紫壇也戰國策天下)¶
(縞素小爾雅繒之精者曰縞縞之粗者曰素縞叱尺栗/切嗔入聲咤丑亞切嗏去聲澥音蟹漂音飄  音杲)¶
若乃項王虎鬬白日争輝拔山力盡葢世心違(繆本/作微)聞¶
楚歌之四合知漢卒之重圍帳中劒舞泣挫雄威騅兮¶
不逝喑噁(繆本/作嗚)何歸(史記項羽本紀項王軍壁垓下兵/少食盡漢軍及諸侯兵圍之數重)¶
(夜聞漢軍四面皆楚歌項王大驚曰漢皆已得楚乎是/何楚人之多也起飲帳中有美人名虞常幸從駿馬名)¶
<pb:KR4c0014_WYG_001-10b>¶
(騅常騎之于是項王乃悲歌慷慨自為詩曰力拔山兮/氣葢世時不利兮騅不逝騅不逝兮可奈何虞兮虞兮)¶
(奈若何歌數闋美人和之項王泣數行下左右皆泣莫/能仰視于是項王乃上馬騎直夜潰圍南出馳走平明)¶
(漢軍乃覺之令騎將灌嬰以五千騎追之項王至東城/自度不得脱乃自刎而死淮隂侯傳項王喑噁叱咤千)¶
(人皆廢索隱曰喑噁懹怒氣也汗騅音/追喑於禁切因去聲噁烏路切  去聲)至如荆卿入秦¶
直度易水長虹貫日寒風颯起逺讐始皇擬報太子竒¶
謀不成憤惋而死(戰國策燕太子丹質于秦亡歸見秦/且滅六國兵已臨易水恐其禍至荆)¶
(軻見太子太子曰丹之私計以為誠得天下之勇士使/于秦劫秦王使悉反諸侯之侵地不可因而刺殺之此)¶
(丹之上願唯荆卿留意焉荆軻許諾燕國有勇士秦武/陽年十三殺人人不敢忤視乃令秦武陽為副太子賔)¶
<pb:KR4c0014_WYG_001-11a>¶
(客知其事者皆白衣冠以送之至易水上既祖取道髙/漸離擊筑荆軻和而歌為變徵之聲士皆垂涙涕泣又)¶
(前而為歌曰風蕭蕭兮易水寒壯士一去兮不復還復/為羽聲慷慨士皆瞋目髪盡上衝冠于是荆軻遂就車)¶
(而去終已不顧至秦秦王見燕使者咸陽宫荆軻奉樊/於期之頭函秦武陽奉地圖匣以次進至陛秦武陽色)¶
(變振恐羣臣怪之荆軻顧笑武陽前為謝曰北蠻夷之/鄙人未嘗見天子故振慴願大王少假借之起取武陽)¶
(所持圖奉之秦王發圖圖窮而匕首見因左手把秦王/之袖而右手持匕首揕之未至身秦王驚自引而起袖)¶
(絶㧞劒劒堅不可立抜環柱而走卒惶急不知所為左/右乃曰王負劒王負劒遂拔以擊荆軻斷其左股荆軻)¶
(乃引七首以提秦王不中中柱秦王復擊軻軻被八創/自知事不就倚柱而笑箕踞以罵曰事所以不成者乃)¶
(欲生劫之必得約契以報太子也左右前斬荆軻如淳/史記註列士傳曰荆軻發後太子自相氣見虹貫日不)¶
<pb:KR4c0014_WYG_001-11b>¶
(徹曰吾事不成矣後聞軻死事不立/曰吾知其然也  颯悉合切音撒)若夫陳后失寵長¶
門掩扉日冷金殿霜淒錦衣春草罷緑秋螢亂飛恨桃¶
李之委絶思君王之有違(漢書孝武陳皇后擅寵驕貴/十餘年而無子又挾婦人媚)¶
(道頗覺上遂窮治之使有司賜皇后策罷退居長門宫/楚辭雖萎絶其亦何傷兮哀衆芳之蕪穢王逸註萎病)¶
(也絶/落也)昔者屈原既放遷于湘流心死舊楚魂飛長楸聽¶
江風(繆本/作楓)之嫋嫋聞嶺狖之啾啾永埋骨于渌水怨懷¶
王之不收(楚辭章句屈原與楚同姓仕于懷王為三閭/大夫同列大夫上官靳尚妒害其能共譛毁)¶
(之王乃疏屈原屈原執履忠貞而被讒衺憂心煩亂不/知所愬乃作離騷經是時秦昭王使張儀譎詐懷王令)¶
<pb:KR4c0014_WYG_001-12a>¶
(絶齊交又使誘楚請與俱㑹武闗遂脅與俱歸拘留不/遣卒客死于秦其子襄王復用讒言遷屈原于江南屈)¶
(原放在山野復作九章援天引聖以自證明終不見省/不忍以清白久居濁世遂赴汨淵自沈而死楚辭漁父)¶
(云屈原既放遊于江潭葢原所遷之地在江之南湘水/經由之處也又九章云望長楸而太息兮涕滛滛其若)¶
(霰王逸注長楸大梓也言顧望楚都見其大道長樹悲/而太息涕下滛滛如雨霰也又九歌云嫋嫋兮秋風王)¶
(逸註嫋嫋秋風揺木貌又九歌云猿啾啾兮狖夜鳴劉/逵三都賦註異物志曰狖猿類露鼻尾長四五尺樹上)¶
(居兩則以尾塞鼻建安臨海北有之韻㑹渌水清也張/衡東京賦渌水澹澹太白詩中多用渌水字疑本此或)¶
(有改作緑水者非是緑/嫋音鳥狖音又渌音)及夫李斯受戮神氣黯然左右¶
垂泣精魂動天執愛子以長别嘆黄犬之無縁(史記二/世二年)¶
<pb:KR4c0014_WYG_001-12b>¶
(其李斯五刑論腰斬咸陽市斯出獄與其中子俱執顧/謂其子曰吾欲與若復牽黄犬出上蔡東門追逐狡兔)¶
(豈可得乎遂父子/相哭而夷三族)或有從軍永訣去國長違天涯遷客¶
海外思歸此人忽見愁雲蔽日日斷心飛莫不攅眉痛¶
骨抆血霑衣(江淹别賦寫永訣之情又云抆血相/視李善註抆拭也  抆音刎霑音詹)若乃¶
錯綉轂填金門烟塵曉沓歌鐘晝諠亦復星沈電滅閉¶
影潛魂(楚辭車錯轂兮短兵接王逸註錯交也韻㑹轂/者居輪之正中而為輻之所凑也填塞也滿也)¶
(揚雄解嘲厯金門上玉堂應劭註金門金馬門也韻㑹/沓合也國語女樂二八歌鐘二肆韋昭註歌鐘歌時所)¶
(奏/)已矣哉桂華滿兮明月輝扶桑曉兮白日飛玊顔滅¶
<pb:KR4c0014_WYG_001-13a>¶
(蕭本/作減)兮螻蟻聚碧臺空兮歌舞稀與天道兮共盡莫不¶
委骨而同歸(酉陽雜俎舊言月中有桂扶桑巳見大鵬/賦註宋玉神女賦苞温潤之玉顔鮑照蕪)¶
(城賦委骨窮塵李/善註委猶積也)¶
　　惜餘春賦¶
天之何為令北斗而知春兮逥指于東方水蕩漾兮碧¶
色蘭葳蕤兮紅芳試登髙而望逺極雲海之微茫魂一¶
去兮欲斷淚流頰兮成行吟清風(繆本/作楓)而咏滄浪懷洞¶
庭兮悲瀟湘何余心之縹緲兮與春風而飄揚(鶡冠子/斗柄東)¶
<pb:KR4c0014_WYG_001-13b>¶
(指天下知春何休公羊傳註昏斗指東方曰春指南方/曰夏指西方曰秋指北方曰冬蕩漾水揺動貌楚辭七)¶
(諌上葳蕤而防露王逸註葳蕤盛貌廣韻葳蕤草木花/垂貌韻㑹江水出荆山東南流為滄浪之水括地志云)¶
(水出嶓冢山為沮為瀁為沔為漢至均州為滄浪之水/楚辭漁父歌曰滄浪之水清兮可以濯吾纓滄浪之水)¶
(濁兮可以濯吾足一統志洞庭在今岳州府城西南禹/貢九江孔殷註云即洞庭也沅漸元辰叙酉澧澬湘九)¶
(水皆合于此故名九江又九江沅澬湘最大皆自南而/入荆江自北而過洞庭瀦其間名為五瀦戰國策云秦)¶
(與荆戰大敗之取洞庭五瀦是也毎嵗六七月間岷峨/雪消水暴自荆江逆入洞庭清流每為之改色瀟水源)¶
(出九疑山南流至三江口東北與迤水合又東北流至/永州府城外北流至湘口㑹于湘湘水源出廣西興安)¶
(縣陽海山西北流至永州與瀟水合曰瀟湘至衡陽與/蒸水合曰蒸湘至沅州與沅水合曰沅湘㑹衆流以達)¶
<pb:KR4c0014_WYG_001-14a>¶
(洞庭音蕤儒/追切  緌)飄揚兮思無限念佳期兮莫展平原萋兮¶
綺色愛芳草兮如剪惜餘春之將闌每為恨兮不淺(楚/辭)¶
(與佳期兮夕張爾雅大野曰平廣平曰原後人合稱之/以謂曠野之地説文綺文繒也顔師古曰即今之細綾)¶
(也韻㑹闌晚也又盡/也衰也  綺音起)漢之曲兮江之潭把瑶草兮思何¶
堪想逰女于峴北愁帝子于湘南恨無極兮心氲氲目¶
眇眇兮憂紛紛披衛情于淇水結楚夢于陽雲(張衡南/都賦遊)¶
(女弄珠于漢臯之曲楚辭屈原既放逰于江潭漢曲謂/漢水灣曲處江潭謂湘江深滙處瑶草草之珍美者故)¶
(以美玉喻猶琪花玉樹之謂江淹詩云瑶草正翕赩詩/周南漢有遊女不可求思太平寰宇記峴山在襄州襄)¶
<pb:KR4c0014_WYG_001-14b>¶
(陽縣南十里楚辭帝子降兮北渚目眇眇兮愁余王逸/註帝子謂堯女也堯二女娥皇女英隨舜不反墮于湘)¶
(水之渚因為湘夫人眇眇好貌氲氲聚而不散之意詩/衛風淇水在右源泉在左巧笑之瑳佩玉之儺鮑照詩)¶
(發郢流楚思涉淇興衛情太平御覽襄陽有耆舊傳曰楚/襄王與宋玉逰于雲夢之野將使宋玉賦髙唐之事望)¶
(朝雲之館上有雲氣崪乎直上忽而改容須臾之間變/化無窮王問宋玉曰此何氣也對曰所謂朝雲者也昔)¶
(者先王遊于髙唐怠而晝寢夢一婦人曖乎若雲皦乎/若星將行未至如浮如傾詳而視之西施之行王悦而)¶
(問焉對曰我夏帝之季女也名曰瑶姬未行而亡封于/巫山之陽臺精魂為草實為靈芝媚而服焉則與夢期)¶
(所謂巫山之女髙唐之姬聞君遊于髙唐願薦枕席王/因幸之去而辭曰妾在巫山之陽髙丘之岨旦為朝雲)¶
(暮為行雨朝朝暮暮陽臺之下早旦視之果如其言故/為立廟號朝雲焉江淹詩相思巫山渚悵望陽靈臺一)¶
<pb:KR4c0014_WYG_001-15a>¶
(統志陽臺山在䕫州府巫山縣北髙百尺上有陽雲臺/遺址陽雲臺即陽臺也  峴胡典切賢上聲今人作硯)¶
(音讀者非氲於/云切醖平聲)春每歸兮花開花巳䦨兮春改嘆長河¶
之流速(繆本/作春)送馳波于東海春不留兮時巳失老衰颯¶
兮逾疾恨不得挂長繩于青天繫此西飛之白日(上林/賦馳)¶
(波跳沬傅𤣥詩嵗暮景邁/羣光絶安得長繩繫白日)若有人兮情相親去南國兮¶
往西秦見逰絲之横路網春輝以留人沈吟兮哀歌躑¶
躅兮傷别送行子之將逺㸔征鴻之稍滅醉愁心于垂¶
楊隨柔條以糾結望夫君兮咨嗟横涕淚兮怨春華遥¶
<pb:KR4c0014_WYG_001-15b>¶
寄影(蕭本作/寄遥影)于明月送夫君于天涯(楚辭若有人兮山/之阿韻㑹躑躅住)¶
(足也鮑照詩居人掩闔卧行子夜中飯江淹詩雲邊有/征鴻楚辭望夫君兮未來蘇武詩努力愛春華莫忘歡)¶
(樂時李善註春華喻少時/也  躑躅音擲逐糾音九)¶
　　愁陽春賦¶
東風歸來見碧草而知春蕩漾惚怳何垂楊旖旎之愁¶
人天光青(蕭本/作清)而妍和海氣緑而芳新野(蕭本少/野字)綵翠¶
兮阡眠(繆本作/芊緜)雲飄颻(繆本作/飄飄)而相鮮演漾兮夤縁窺¶
青(一作/新)苔之生泉縹緲分翩緜見逰絲之縈煙魂與此¶
<pb:KR4c0014_WYG_001-16a>¶
兮俱斷醉(一作/對)風光兮悽然(江淹别賦春草碧色上林/賦紛容蕭蔘旖旎從風張)¶
(揖曰旖旎猶阿那也王粲柳賦覽兹樹之豐茂紛旖旎/以修長韻㑹旖旎柔弱貌鮑照詩天色浄緑氣妍和楚)¶
(辭望逺兮阡眠廣韻阡眠廣逺也陸機詩林薄沓阡眠/吕延濟註阡眠原野之色説文演長流也演漾水流而)¶
(動貌吳都賦夤縁山岳之岊韻㑹夤縁連絡也音旖旎/音衣尼又去聲作□柅讀妍音近延演音衍夤  寅)¶
若乃隴水秦聲江猿巴吟明妃玉塞楚客楓林試登髙¶
而望逺痛切(一作/咸痛)骨而傷心春心蕩兮如波春愁亂兮¶
如雪兼萬情之悲歡兹一感于芳節(後漢書郡國志隴/州有大阪名隴坻)¶
(劉昭註三秦記其坂九逥不知髙㡬許欲上者七日乃/越髙處可容百餘家清水四注下郭仲産秦川記曰隴)¶
<pb:KR4c0014_WYG_001-16b>¶
(山東西百八十里登山嶺東望秦川四五百里極目冺/然山東人行役升此而顧瞻者莫不悲思故歌曰隴頭)¶
(流水分離四下念我行役飄然曠野登髙望逺涕零雙/墜藝文類聚宜都山川記曰峽中猿鳴至清山谷傳其)¶
(響泠泠不絶行者歌之曰巴東三峽猿鳴悲猿鳴三聲/淚沾衣明妃即昭君也晉人以文帝諱昭君改明君後)¶
(人又改為明妃藝文類聚琴操曰王昭君者齊國人也/顔色皎潔聞于國中獻于孝元帝訖不幸納積五六年)¶
(昭君心有怨曠偽不飾其形容元帝每厯後宫疎畧不/過其處後單于遣使者朝賀元帝陳設倡樂令後宫粧)¶
(出昭君怨恚日久乃便循飾善粧盛服光暉而出俱列/坐元帝謂使者曰單于何所願樂對曰珍竒怪物皆悉)¶
(自備唯婦人醜陋不如中國乃令後宫欲至單于者起/坐昭君喟然越席前曰妾幸得備在後宫粗醜卑陋不)¶
(合陛下之心誠願得行帝大驚悔之良久太息曰朕巳/誤矣遂以與之昭君至單于心思不樂乃作怨曠思惟)¶
<pb:KR4c0014_WYG_001-17a>¶
(歌曰秋木萋萋其葉萎黄有鳥處山集于苞桑養育毛/羽形容生光既得升雲逰倚曲房離宫絶曠身體摧藏)¶
(志念抑冗不得頡頏雖得餧食心有徊徨我獨伊何改兮/往變常翩翩之鷰逺集西羌髙山峩峩河水泱泱又父)¶
(母兮道里悠長嗚乎哀哉憂心惻傷謝莊舞馬賦桑玉/塞而歸寶玉塞謂玉門闗乃入西域之路昭君入胡之)¶
(路未必由此盖借作邊闗字用耳楚辭宋玉憐哀屈原/忠而斥棄愁懣山澤魂魄放佚厥命將落故作招魂欲)¶
(以復其精神延其年夀其卒章曰湛湛江水兮上有楓/目極千里兮傷春心王逸註言湛湛江水浸潤楓木使)¶
(之茂盛傷巳不䝉君惠而身放棄曽不若樹木得其所/也或曰水旁林木中鳥獸所聚不可居也髙唐賦登髙)¶
(望逺使人心悴枚乗七發陶陽氣蕩春心劉繪詩心中/亂如雪寧知有所思劉鑠詩徘徊去芳節梁元帝纂要)¶
(春節曰/芳節)若有一人(一作我/所思)兮湘水濵隔雲霓而見無因¶
<pb:KR4c0014_WYG_001-17b>¶
灑别淚於尺波寄東流于情親若使春光可攬而不滅¶
兮吾欲贈天涯之佳人(陸機詩尺波豈徒旋下古賦辨/體先用連綿字以起  句之意)¶
(是學九辨第一首若/乃以下則是梁陳體)¶
　　悲清秋賦¶
登九疑兮望清川見三湘之潺湲水流寒以歸海雲横¶
秋而蔽天余以鳥道計于故鄉兮不知去荆吳之㡬千¶
(史記正義括地志云九疑山在永州唐興縣東南一百/里太平御覽湘中記曰九疑山在營道縣九山相似行)¶
(者疑惑因名九疑盛𢎞之荆州記曰九疑山盤基數郡/之界連峯接岫競秀争髙含霧巻霞分天隔日隋書五)¶
<pb:KR4c0014_WYG_001-18a>¶
(行志巴陵南有地名三湘太平寰宇記湘潭湘鄉湘源/是為三湘岳州府志三湘浦在臨湘縣南四十五里湘)¶
(中記曰湘水至清深五六丈下見底了了石子如樗蒲/白沙如雪霜赤岸如朝霞湖嶺之間湘水貫之几水皆)¶
(㑹焉無出湘之右者與瀟水合則曰瀟湘與蒸水合則/曰蒸湘與沅水合則曰沅湘故謂之三湘琦按湘水源)¶
(出廣西桂林府東北流至湖廣永州府城西瀟水自南/來㑹焉至衡州府城東蒸水自西南來㑹焉又北流環)¶
(長沙府城東北至湘隂縣違青草湖而入于洞庭凡行/二千五百餘里大小諸水㑹入者頗衆若沅水則不與)¶
(湘㑹而自入于洞庭雖沅湘之稱起自屈平但雙舉二/水並未言其㑹同相合也三湘之名恐未必由此廣韻)¶
(潺湲水流貌庾信麥積崖佛龕銘鳥道乍窮羊腸忽斷/李善文選註南中八志曰交趾郡治龍編縣自興古鳥)¶
(道四百里以其險絶獸猶無蹊惟上有飛/鳥之道耳後人稱髙峻之徑曰鳥道本此)于時西陽半¶
<pb:KR4c0014_WYG_001-18b>¶
規映島欲沒澄湖練明遥海上月念佳期之浩蕩𣺌懐¶
燕而望月(西陽謂西落之日其半為峯所蔽僅見其半/如半規然謝靈運詩逺峯隠半規謝惠連詩)¶
(分袂澄湖隂古賦辨體澄湖練明遥海上月與赤壁賦/人影在地仰見明月語意同謂之倒語若云遥海上月)¶
(澄湖練明仰見明月人影在地語意一順意味大減𤦺/按太白故鄉在西蜀而荆吳則其東也燕地居北越地)¶
(居南葢登髙而徧覽四方之意翻作雨/層抒寫便覺變幻不可測  澄音丞)荷花落兮江色¶
秋風嫋嫋兮夜悠悠臨窮溟以有羨思釣鼇于滄洲無¶
修竿以一舉撫洪波而増憂歸去來兮人間不可以託¶
些吾將採藥于蓬丘(楚辭九歌嫋嫋兮秋風又九辨襲/長夜之悠悠木華海賦翔天沼戲)¶
<pb:KR4c0014_WYG_001-19a>¶
(窮溟窮溟即莊子所云窮髪之北溟海也漢書古人有/言曰臨淵羨魚不如退而結網列子龍伯之國有大人)¶
(舉足不盈數步而暨五山之所一釣而連六鼇阮籍為/鄭沖勸晉王牋臨滄洲而謝支伯登箕山以揖許由滄)¶
(洲謂滄海中之洲渚也楚辭招魂歸來歸來不可以託/些朱子註些説文語辭也沈存中云即今䕫峽湖湘及)¶
(南北江獠人凡禁呪句尾皆云些乃楚人舊俗十洲記/蓬邱蓬萊山也對東海之東北岸周迴五千里  古賦)¶
(辯體太白諸短賦雕脂鏤冰/是江文通别賦等篇步驟)¶
　　劒閣賦(原註送友人王炎入蜀謂通志地理畧劒/閣在劒州普安縣界今  之劒門左思蜀)¶
　　(都賦縁以劒閣阻以石門劉逵註劒閣谷名自蜀/通漢中道一由此背有閣道在梓潼郡東北一統)¶
　　(志劒閣在劒州北三十里兩岸峻拔鑿石架閣而/為棧道連山絶險故謂之劒閣秦司馬錯由此道)¶
<pb:KR4c0014_WYG_001-19b>¶
　　(伐/蜀)¶
咸陽之南直望五千里見雲峯之崔嵬前有劒閣横斷¶
倚青天而中開上則松風蕭颯瑟䫻有巴猿兮相哀旁¶
則飛湍走壑灑石噴閣洶湧而驚雷(通典京兆郡咸陽/縣東十五里有故)¶
(咸陽城秦所都也三輔黄圖咸陽在九嵕山渭水北山/水俱在南故名咸陽今文士槩指秦地曰咸陽也説文)¶
(䫻大風也韻㑹飋䫻風貌江/洪詩飋䫻夕風髙  䫻音聿)送佳人兮此去復何時兮¶
歸來望夫君兮安極我沉吟兮歎息視滄波之東注悲¶
白日之西匿鴻别燕兮秋聲雲愁秦而瞑色若明月出¶
<pb:KR4c0014_WYG_001-20a>¶
于劒開兮與君兩鄉對酒而相憶(鮑照觀漏賦波沈沈/而東注日滔滔而西)¶
(屬曹植詩白日忽西匿鋪古賦辯體其前有上則旁則/等語是揫斂上林兩都  叙體格而裁入小賦所謂天)¶
(吳與紫鳯顛倒在短褐者歟故雖以小賦亦自浩蕩而/不傷儉陋葢太白天才飄逸其為詩也或離舊格而去)¶
(之其賦/亦然)¶
　　明堂賦(并序享按新舊唐書及通鑑隋無明堂季/秋大  常寓雩壇唐髙祖太宗時㝢于圓)¶
　　(丘髙宗永徽二年勅令所司與禮官學士考□故/事造立明堂于是太常博士柳宣依鄭𤣥義以為)¶
　　(明堂之制當為五室内直丞孔志約據大戴禮及/盧植蔡邕等義以為九室諸儒紛争互有不同乾)¶
　　(封二年二月詔以製造明堂宜及時起作于是大/赦天下改元為總章分萬年縣置明堂縣示必欲)¶
<pb:KR4c0014_WYG_001-20b>¶
　　(立之而議者益紛然乃下詔率意班其制度至取/象黄琮上設鴟尾其言益不經而明堂亦不能立)¶
　　(則天臨朝儒者屢上言請創立明堂則天以髙宗/遺意乃與北門學士議其制盡棄羣言垂栱三年)¶
　　(春毁東都之乾元殿以其地立明堂為三層下層/象四時各隨方色中層法十二辰上層法二十四)¶
　　(氣凡髙二百九十四尺廣三百尺明堂以下圜繞/施鐵渠以為辟雍之象四年正月明堂成號萬象)¶
　　(神宫證聖元年正月為火所焚又令重造規模率/小于舊制其上施一金塗鐵鳯髙二丈後為大風)¶
　　(所損更為銅火珠羣龍奉之天冊萬歲二年三月/重造明堂成號為通天宫𤣥宗開元五年幸東都)¶
　　(將行大享之禮以武太后所造明堂有乖典制遂/依舊拆改為乾元殿訖唐之世季秋大享皆寓圓)¶
　　(丘太白此賦葢在開元五年未復改乾元殿以前/所作者也考賦中所言多係書傳所載古時規模)¶
<pb:KR4c0014_WYG_001-21a>¶
　　(制度與則天所造明堂或有不同葢身在逺方聞/其事而賦之固未親至東都得之目見以古準今)¶
　　(約當如是以/修詞焉耳)¶
昔在天皇告成岱宗改元乾封經始明堂年紀總章時¶
締構之未集(繆本/作輯)痛威靈之遐邁天后繼作中宗成之¶
因兆人之子來崇萬祀之丕業盖天皇先天中宗奉天¶
累聖纂就鴻勲克宣臣白美頌恭惟述焉(冊府元龜唐/髙宗上元元)¶
(年八月皇帝稱天皇皇后稱天后以避先帝先后之稱/舊唐書髙宗本紀麟徳三年春正月戊辰朔車駕至泰)¶
(山頓是日親祀昊天上帝于封祀壇以髙祖太宗配享/巳巳帝升山行封禪之禮庚午禪于社首祭皇地祗以)¶
<pb:KR4c0014_WYG_001-21b>¶
(太穆太皇太后文徳皇太后配享壬申御朝覲壇受朝/賀改麟徳三年為乾封元年乾封三年二月丙寅以明)¶
(堂制度厯代不同漢魏以還彌更訛舛遂増損古今新/制其圖下詔大赦改元為總章元年初學記太山五經)¶
(通義云一曰岱宗言王者受命易姓報功告成必于岱/宗也岱者代也東方萬物始交代之處宗長也言為羣)¶
(岳之長左思魏都賦締構之初李善註締結也韻㑹十/萬為億十億為兆左傳天子曰兆民諸侯曰萬民詩大)¶
(雅庶民子來萬祀萬年也南都賦彌萬祀而無衰司馬/相如封禪文天下之壯觀王者之丕業顔師古註丕大)¶
(也周易先天而天弗違後天而奉天時孔穎達正義先/天而天勿違者若在天時之先行事天乃在後不違是)¶
(天合大人也後天而奉天時者若在天時/之後行事能奉順上天是大人合天也)其辭曰¶
伊皇唐之革天創元也我髙祖乃仗大順赫然雷發以¶
<pb:KR4c0014_WYG_001-22a>¶
首之于是横八荒漂九陽掃叛換開混茫景星耀而太¶
階平虹蜺滅而日月張(革命謂改革天命創元謂創造/基業之始劉琨勸進表抗明威)¶
(以攝不類仗大順以肅宇内楚辭夕晞予身兮九陽王/逸註九陽謂天地之涯也漢書項氏畔換顔師古註畔)¶
(換強恣之貌猶言跋扈詩大雅皇矣篇有曰無然畔援/子華子混茫之初是名太初此喻隋季擾亂有若混沌)¶
(茫昧之世也史記天精而見景星景星者徳星也其狀/無常常出于有道之國孟康註精明也有赤方氣與青)¶
(方氣相連赤方中有兩黄星青方中有一黄星凡三星/合為景星宋書景星大星也狀如半月生于晦朔助月)¶
(為明太平御覽孫氏瑞應圖曰景星者星之精也先後/月出于西方王者不私人以官使賢者在位則見佐月)¶
(為明漢書願陳泰階六符以觀天變孟康註泰階三台/也每台二星凡六星應劭註黄帝泰階六符經曰泰階)¶
<pb:KR4c0014_WYG_001-22b>¶
(者天之三階也上階為天子中階為諸侯公卿大夫下/階為士庶人上階上星為男主下星為女主中階上星)¶
(為諸侯三公下星為卿大夫下階上星為元士下星為/庶人三階平則隂陽和風雨時社稷神祗咸獲其宜天)¶
(下大安是為太平三階不平則五神乏祀日有食之水/潤不浸稼穡不成冬雷夏霜百姓不寧故治道傾長楊)¶
(賦玉衡正而太階平晉書虹蜺日旁氣也斗之亂精/主惑心主内滛主臣謀君天子詘后妃顓妻不一)欽¶
若太宗繼明重光廓區宇以立極綴蒼顥(繆本/作昊)之頽綱¶
淳風沕穆鴻恩滂洋武義烜赫于有截仁聲馺&KR2341;(蕭本/作沓)¶
乎無疆(書堯典欽若昊天周易大人以繼明照于四方/書顧命昔君文王武王宣重光蔡沈註武猶文)¶
(謂之重光猶舜如堯謂之重華也張衡東京賦區宇乂/寧班固答賔戲超忽荒而躆顥蒼顔師古註顥顥天也)¶
<pb:KR4c0014_WYG_001-23a>¶
(元氣顥汗故曰顥天其色蒼蒼故曰蒼天晉書振千載/之頽綱落周孔之繩網榖梁傳疏上下無序綱紀頽壤)¶
(故曰頽綱北史扇之以淳風浸之以太和賈誼鵩賦沕/穆無窮兮胡可勝言顔師古註沕穆深微貌李善註沕)¶
(穆不可分别也漢書匈奴傳大化神明鴻恩博洽漢郊/祀歌福滂洋邁延長顔師古註滂洋饒廣也羽獵賦仁)¶
(聲惠于北狄武義動于南鄰吕向註武義武事也蕭士/贇曰按詩赫兮咺兮當作烜又按爾雅釋詩者曰赫兮)¶
(烜兮者威儀也郭璞註云貌光宣陸徳明音義曰赫火/格反烜吁逺反烜者光明宣著唐宋以前詩之咺字皆)¶
(作烜今作咺者縁宋朝舊諱故改耳詩商頌海外有截/鄭箋曰截整齊也四海之外率服截爾齊整廣韻馺&KR2341;)¶
(馬行也喻仁聲之流行如馬行之疾速也/周易牝馬地類行地無疆  馺&KR2341;音颯踏)若乃髙宗紹¶
興祐統錫羨神休旁臻瑞物咸薦元符剖兮地珍見既¶
<pb:KR4c0014_WYG_001-23b>¶
應天以(蕭本/作而)順人遂登封而降禪將欲考有洛崇明堂¶
惟厥功之未輯兮乗白雲于帝鄉天后勤勞輔政兮中¶
宗以欽明克昌遵先軌以繼作兮揚列聖之耿光(甘泉/賦䘏)¶
(𦙍錫羨拓跡開統應劭註錫與也羡饒也言神明饒與/福祥也又甘泉賦擁神休尊明號晉灼註休美也言見)¶
(祐䕶以休美之祥也長楊賦方將俟元符李善註元符/大瑞也周易湯武革命順乎天而應乎人東京賦登封)¶
(降禪則齊徳乎黄軒薛綜註登謂上太山封土降謂下/禪梁父也輯集也古字通用莊子千嵗厭世去而上仙)¶
(乗彼白雲至于帝鄉書堯典欽明文思孔安國傳欽敬/也鄭𤣥云敬事節用謂之欽照臨四方謂之明詩周頌)¶
(克昌厥後三國志敷𢎞大猷光濟/先軌書立政以覲文王之耿光)則使軒轅草圖羲和¶
<pb:KR4c0014_WYG_001-24a>¶
練日經之營之不綵不質因子來于四方豈殫税于萬¶
室乃准水臬攅雲樑罄玉石于隴坂空瓌材于瀟湘巧¶
奪神鬼髙窮昊蒼聽天語之察察擬帝居之將將(繆本/作鏘)¶
(鏘/)雖暫勞而永固兮始聖謨于我皇(漢書上欲治明堂/奉髙旁未曉其制)¶
(濟南人公玉帶上黄帝明堂圖孔安國書傳云重黎之/後羲氏和氏世掌天地四時之官漢書郊祀歌練時日)¶
(候有望顔師古註練選也詩大雅經始靈臺經之營之/庶民攻之不日成之經始勿急庶民子來廣韻殫盡也)¶
(周禮匠人建國水地以縣置𣙗以縣眡以景鄭康成註/于四角立植而縣以水望其髙下髙下既定乃為位而)¶
(平地𣙗古文臬假借字于所平之地中央樹八尺之臬/以懸正之眡之以其景將以正四方也何晏景福殿賦)¶
<pb:KR4c0014_WYG_001-24b>¶
(制無細而不協于規景作無微而不違于水臬又曰渙/若雲梁之承天張銧註梁髙如雲虹之狀通典天水郡)¶
(有大坂名曰隴坻亦曰隴山三秦記其坂九逥上者七/日乃越顔師古漢書註隴坻謂隴坂即今之隴山也班)¶
(固西都賦因瓌材而究竒吕延濟註瓌美也圖經瀟水/去陵零縣三十里源出九疑山至永與湘水合湘水在)¶
(陵零縣北十五里其原自全來與瀟水合二水合流謂/之瀟湘甘泉賦配帝居之懸圃兮西京賦仰福帝居薛)¶
(綜註帝居謂太微宫五帝所居福猶同也言長安宫上/與之法矣詩大雅乃立應門應門將將毛傳云將將嚴)¶
(正也規/瓌音)觀夫明堂之宏壯也則突兀曈曨乍明乍䝉若¶
(蕭本繆本/俱脱若字)大古元氣之結空巃嵸頽沓若嵬若嶪似天¶
閫地門之開闔(突兀髙也説文曈曨日欲明也子虚賦/巃嵸崔巍郭璞註巃嵸崔嵬皆髙峻貌)¶
<pb:KR4c0014_WYG_001-25a>¶
(西京賦狀嵬峩以岌嶪張銑註嵬峩岌嶪髙壯貌甘泉/賦天閫決兮地垠開顔師古註天閫天門之閫也  嵸)¶
(音竦又/音宗)爾乃劃岝&KR2664;以嶽立郁穹崇而鴻紛冠百王以(繆/本)¶
(作/而)垂勲燭萬象而騰文窙惚恍以洞啟呼嵌巖而傍分¶
又比乎崑山之天柱矗九霄而垂雲(増韻劃剖也木華/海賦啟龍門之岝)¶
(&KR2664;李善註岝&KR2664;髙貌司馬相如長門賦正殿嵬以造天/兮鬰並起而穹崇魯靈光殿賦彤彤靈宫巋㠑穹崇又)¶
(羌瓌譎而鴻紛劉良註鴻大也紛多也言竒異之壯大而/多也孝經鉤命訣地以舒形萬象咸載潘岳藉田賦閶)¶
(闔洞啟甘泉賦嵌巖巖其龍鱗韻㑹嵌巖山險貌河圖/玉版崑崙山天中柱也神異經崑崙之山有銅柱焉其)¶
(髙入天所謂天柱也圍三千里圓如削韻㑹矗聳上貌/沈約詩託慕九霄中張銑註九霄九天仙人所居也按)¶
<pb:KR4c0014_WYG_001-25b>¶
(道書九霄之名謂赤霄碧霄青霄絳霄黅霄紫霄練霄/𤣥霄縉霄也一説以神霄青霄碧霄丹霄景霄玉霄琅)¶
(霄紫霄大霄為九霄音劃音畫岝音/宅&KR2664;音額窙音哮嵌  近龕矗音觸)于是結構乎黄道¶
岧嶤乎紫微絡句陳以繚垣闢閶闔而啟扉峥嶸&KR2163;嶷¶
粲宇宙兮光輝崔嵬赫奕張天地之神威(謝朓詩結構/何迢逓李善)¶
(註結構謂結連構架以成屋宇也晉書黄道日之所行/也半在赤道外半在赤道内李善文選註七畧曰王道)¶
(師天體地而行是以明堂之制内有太室象紫微宫南/出明堂象太微西都賦周以鉤陳之位李周翰註鉤陳)¶
(星名衛紫微宫今離宫别衛以取象焉魯靈光殿賦髙/門擬于閶闔張載註閶闔天門也王者因以為名西都)¶
(賦臨峻路而啟扉張銑註啟開也扉門扉也岧嶤峥嶸/&KR2163;嶷崔嵬並言山之髙峻借以喻室之髙峻也  岧音)¶
<pb:KR4c0014_WYG_001-26a>¶
(條&KR2163;/音層)夫其背泓黄河垠瀨清洛太行郤立通谷前廓逺則¶
標熊耳以作掲豁龍門以開闗㸃翠綵于鴻(繆本/作洪)荒洞¶
清隂乎羣山及乎烟雲巻舒忽出乍沒岌嵩噴伊倚日¶
薄月雷霆之所鼓蕩星斗之所伾扢(蕭本/作仡)挐金龍之蟠¶
蜿挂天珠之硉矹(蕭本作兀文廣韻泓水深也垠岸也/韻㑹瀨説  水流沙上也師古曰瀨)¶
(疾流也又湍也元和郡縣志洛水在洛陽縣西南三里/河南縣北四里郭璞山海經洛水出於上洛冡嶺山東)¶
(北經𢎞農至河南鞏縣入河潘岳籍田賦清洛濁渠引/流激水元和郡縣志太行山在懷州河内縣北二十五)¶
(里河南志太行山在懷慶府城北其山西自濟源東北/接河内修武輝縣林縣至磁州界緜亘數十里其間峯)¶
<pb:KR4c0014_WYG_001-26b>¶
(谷巖洞景物萬狀雖各因地立名實太行一山也為中/州巨鎮曹植洛神賦背伊闗越轘轅經通谷陵景山李)¶
(善註華延之洛陽記曰城南五十里有大谷舊名通谷/史記正義括地志云熊耳山在虢州盧氏縣南五十里)¶
(水經註洛水之北有熊耳山雙巒競舉狀同熊耳東京/賦太室作鎮掲以熊耳薛綜註掲猶表也歸田録西京)¶
(龍門山夾伊水上自端門望之如雙闕故謂之闕塞一/統志闕塞山在河南府城西南三十里一名伊闕亦名)¶
(闕口大禹疏龍門伊水出其門漢服䖍謂南山伊闕是/也俗名龍門山鴻荒大荒也謂曠逺之地也史記正義)¶
(括地志云嵩山亦名太室山亦名外方山山在洛州陽/城縣北二十三里元和郡縣志伊水在河南縣東南十)¶
(八里郭璞山海經註伊水出上洛盧氏縣熊耳山東北/至河南洛陽縣入洛廣韻扢磨也隋唐佳話明堂始微)¶
(于西南傾工人以木于中薦之武后不欲人見因加為/九龍盤糺之狀其圓葢上本施一金鳯至是改鳯為珠)¶
<pb:KR4c0014_WYG_001-27a>¶
(羣龍捧之東京賦龍雀蟠蜿韻㑹挐説文持也又牽引/也蟠蜿龍蛇動也郭璞江賦巨石硉矹以前郤廣韻硉)¶
(矹不穩貌剜垠音銀扢音滑蟠/音盤蜿音  硉勒沒切論入聲)勢拔五岳形張四維軋¶
地軸以盤根摩天倪而創規樓臺崛岉以奔附城闕崟¶
岑(蕭本作/嵌崟)而蔽虧珍樹翠草含華揚蕤目瑶井之熒熒¶
拖玉繩之離離㨖華盖以儻漭仰太微之參差(淮南子/横四維)¶
(而含隂陽又曰東北為報徳之維西南為背陽之維東/南為常羊之維西北為號通之維髙誘註四角為維也)¶
(初學記纂要曰東西南北曰四方四方之隅曰四維説/文軋轅也初學記河圖括地象曰崑崙者地之中也地)¶
(下有八柱柱廣十萬里有三千六百軸互相牽制名山/大川孔六相通北堂書鈔河圖括地象云崑崙之山横)¶
<pb:KR4c0014_WYG_001-27b>¶
(為地軸莊子和之以天倪陸徳明註倪李云分也崔云/或作霓際也天倪謂天之邊際也魯靈光殿賦隆崛岉)¶
(乎青雲劉良註隆崛岉極髙貌子虚賦岑崟參差日月/蔽虧思𤣥賦慕厯阪之嶔崟張銑註嶔崟髙貌左思魏)¶
(都賦珍樹猗猗曹攄詩嚴霜凋翠草南都賦芙蓉含華/吳都賦羽毛揚蕤説文蕤草木花垂貌鮑照詩參差玉)¶
(繩髙掩映瑶井沒瑶井玉井也晉書玉井四星在參左/足下主水漿以給厨博雅熒熒光也太平御覽春秋元)¶
(命苞曰玉衡北兩星為玉繩玉之為言溝刻也瑕而不/掩折而不傷宋均註曰繩能直物故名玉繩溝謂作器)¶
(甘泉賦㨖北極之嶟嶟應劭註㨖至也説文㨖刺也甘/氏星經華葢十六星在五帝座上正吉帝道昌星邪傾)¶
(凶陸機感時賦望八極之曭漭普宇宙而寥廓儻漭即/曭漭廣大之貌史記正義太微宫垣十星在翼軫北天)¶
(子之宫庭五帝之座十二諸侯之府也張衡靈憲太微/為五帝之庭明堂之房春秋合誠圖太微其星十二四)¶
<pb:KR4c0014_WYG_001-28a>¶
(方音軋音揠倪音厓又音霓崛音倔岉音物/崟  吟岑音近層熒音螢儻他曩切湯上聲)擁以禁扃¶
横以武庫獻房心以開鑿瞻少陽而舉措採殷制酌夏¶
步雜以代室重屋之名括以辰次火木之數壯不及奢¶
麗不及素層簷屹(蕭本/作屼)其霞矯廣厦鬱以雲布掩日道¶
遏風路陽烏轉影而翻飛大鵬横霄而側度(禁扃禁門/也西京賦)¶
(武庫禁兵薛綜註武庫天子主兵器之宫也史記索隱/春秋説題辭云房心為明堂天王布政之宫晉書天文)¶
(志房四星為明堂天子布政之宫也心三星天王正位/也中星曰明堂天子位魯靈光殿賦承明堂於少陽漢)¶
(書少陽者東方也考工記夏后氏世室堂修二七廣四/修一五室三四步四三尺九階四旁兩夾牕白盛門堂)¶
<pb:KR4c0014_WYG_001-28b>¶
(三之二室三之一鄭康成註夏度以步令堂修十四步/其廣益以四分修之一則堂廣十七步半堂上為五室)¶
(象五行也三四歩室方也四三尺以益廣也木室于東/北火室于東南金室于西南水室於西北其方皆三步)¶
(其廣益之以三尺土室于中央方四步其廣益之以四/尺此五室居堂南北六丈東西七丈代室即世室也唐)¶
(以太宗諱改世為代也又考工記殷人重屋堂修七尋/堂崇三尺四阿重屋鄭康成註重屋者王宫正堂若大)¶
(寢也其修七尋五丈六尺放夏周則其廣七尋七丈二/尺也五室各二尋蔡邕明堂論夏后氏曰世室殷人曰)¶
(重屋周人曰明堂春秋合誠圖明堂在辰已者言在水/火之際辰水也已火也水生數三火成數七故在三里)¶
(之外七里之内漢書廣夏之下細旃之上師古註廣夏/大屋也夏厦通用西都賦星羅雲布漢書日有中道中)¶
(道者黄道一曰光道北至東井去北極近南至牽牛去/北極逺東至角西至婁去極中張協七命陽烏為之頓)¶
<pb:KR4c0014_WYG_001-29a>¶
(羽李善註春秋元命苞曰陽成于三故日中有三足烏/烏者陽精張銑註陽烏日中烏也  扃音駉屹魚乞切)¶
(銀入/聲)近則萬木森下千宫對出熠乎光碧之堂炅乎瓊¶
華之室錦爛霞駮星錯波沏颯蕭寥以颼飀窅隂鬱以¶
櫛宻含佳氣之青䓤吐祥烟之鬱嵂(繆本作律金十洲/記有墉城  臺玉)¶
(樓相鮮如流精之闕光碧之堂瓊華之室韻㑹熠盛光/也廣韻炅光也魯靈光殿賦霞駮雲蔚木華海賦激勢)¶
(相沏劉良註沏浪相拂也錦爛霞駮者言其鮮麗如錦/彩之煥爛雲霞之斑駁也星錯波沏者言其布列如天)¶
(星之錯落水波之疊起也呉都賦與風䬙颺䬀瀏颼飀/張銑註颼飀風聲也韻㑹窈深逺也通作窅馬融長笛)¶
(賦宻櫛叠重李善註宻櫛宻如櫛也論衡王莽時謁者/蘓伯阿能望氣使過舂陵城郭鬱鬱葱葱及光武到河)¶
<pb:KR4c0014_WYG_001-29b>¶
(北與伯阿相見問曰卿前過舂陵何用知其佳氣也伯/阿對曰見其鬱鬱葱葱耳爾雅青謂之葱淮南子青葱)¶
(苓蘢江總詩幾遇祥烟初郭璞江賦時鬱律其如烟李/善註鬱嵂烟上貌玉海洛陽宫闕疏偃師去宫四十三)¶
(里望朱爵玉闕德陽其上鬱律與天/連  熠音逸炅音憬颼音搜窅音杳)九室窈窕五闈聨¶
綿飛楹磊砢走栱夤縁雲楣立岌以横綺綵桷攢欒(蕭/本)¶
(作/巒)而仰天皓壁晝朗朱甍晴鮮赬欄各落偃蹇霄漢翠¶
楹迴合蟬聨汗漫沓蒼穹之絶垠跨皇居之大半逺而¶
望之赫煌煌以輝輝忽天旋而雲昏迫而察之粲炳煥¶
以照爛倏山訛而晷換蔑(蕭本/作誇)蓬壺之海樓吞岱宗之¶
<pb:KR4c0014_WYG_001-30a>¶
日觀(三輔黄圖大戴禮云明堂九室考工記云明堂五/室稱九室者取象陽數也五室者象五行也郭璞)¶
(爾雅註窈窕閒隙也説文窈深逺也窕深肆極也韻㑹/闈宫中之門也增韻宫中相通小門西京賦繚垣緜聨)¶
(薛綜註綿聨猶連蔓也魯靈光殿賦萬楹叢倚磊砢相/扶李善註磊砢壯大貌李周翰註磊砢參差不齊貌栱)¶
(柱頭斗栱也夤縁連絡也吳都賦夤縁山岳之岊西京/賦繡栭雲楣薛綜註楣梁也吕延濟註雲楣畫雲飾之)¶
(説文桷榱也椽方曰桷韻㑹欒曲枅木也柱上横木承/棟者謂之枅曲枅謂之欒説文甍屋棟也廣韻赬赤色)¶
(也西都賦神明鬱其特起遂偃蹇而上躋李善註偃蹇/高貌吳都賦蟬聨邱陵劉逵註蟬聨不絶貌汗漫空中)¶
(元氣彌布之處詳見大鵩賦註蒼穹天也梁書感誓蒼/穹張華鷦鷯賦或托絶垠之外李善註絶垠天邊之地)¶
(也何晏景福殿賦備皇居之制度漢書今漢有天下太/半韋昭曰凡數三分有二為太半有一分為少半景福)¶
<pb:KR4c0014_WYG_001-30b>¶
(殿賦逺而望之若摛朱霞而曜天文迫而察之若仰崇/山而戴垂雲博雅煌煌光也説文晷日影也拾遺記三)¶
(壺海中三山也一曰方壺則方丈也二曰蓬壺則蓬萊/也三曰瀛壺則瀛洲也形如壺器此三山上廣中狹下)¶
(方皆如工制猶華山之似削成水經註應劭漢官儀云/泰山東南山頂名曰日觀雞一鳴時見日始欲出長三)¶
(丈許故以名焉音磊音壘砢音祼栱/音拱夤音寅甍  萌赬音檉晷音癸)猛虎失道潛虬蟠¶
(蕭本/作登)梯經通天而直上俯長河而下(蕭本/作復)低玉女攀星¶
于網户金娥納月于璇題藻井綵錯以舒蓬天牕赩翼¶
而銜霓扶標川而罔足擬跟絓而罷躋要離欻矐而外¶
喪精視冰背而中迷(失字當是夾字之訛猛虎夾道謂/刻為猛虎以夾立道上潛虬蟠梯)¶
<pb:KR4c0014_WYG_001-31a>¶
(謂鏤作虬龍以蟠繞梯側也楚辭章句有角曰龍無角/曰虬謝靈運詩潛虬媚幽姿蔡邕明堂論通天屋徑九)¶
(丈隂陽九六之變也高八十一尺黄鐘九九之實也二/十八柱列于四方亦七宿之象也楚辭網户朱綴王逸)¶
(註網户綺文鏤也雍録網户者刻為連文逓相綴屬其/形如網也宋玉曰網户朱綴刻方連是也既曰刻則是)¶
(彫木為之其狀如網耳鮑照詩璇題納行月吕向註璇/玉也題椽頭也甘泉賦璇題玉英應劭註題頭也榱椽)¶
(之頭皆以玉飾言其英華相爥也西京賦蒂倒茄于藻/井薛綜註藻井當棟中交木方為之如井幹也夢溪筆)¶
(談屋上覆橑古人謂之綺井亦曰藻井又謂之覆海今/令文中謂之鬬八呉人謂之罳頂唯宫室祠觀有之海)¶
(録碎事藻井屋棟之間為井形而加水藻之飾所以壓/火灾也胡三省通鑑註風俗通云殿堂象東井刻為荷)¶
(菱荷菱水物所以厭火杜佑曰漢宫殿率號屋仰為井/皆畫水藻蓮芡之屬以厭火何晏景福殿賦繚以藻井)¶
<pb:KR4c0014_WYG_001-31b>¶
(編以綷疏又王文考靈光殿賦圓淵方井反植荷蕖葢/為方井而畫荷蕖其上也魯靈光殿賦天牕綺疏張載)¶
(註天牕高牕也西京賦突倒投而跟絓説文跟足踵也/毛萇詩傳躋升也韻㑹矐失明也要離事用此處不合)¶
(恐誤精視亦未詳絓虬音求赩音/奭又音赫跟音根  音卦欻音忽)亘以複道(蕭本下多/一而字)¶
接乎宫掖坌入西樓是(繆本/作實)為崑崙前疑後丞(繆本作/前丞後)¶
(疑/)正儀躅以出入九夷五狄順方面而來奔(韻㑹亘横/亘也廣韻)¶
(通也增韻延袤也史記乃作複道韋昭曰複道閣道也/韻㑹宫掖宫旁舍也司馬相如賦坌入曽宫之嵳峩張)¶
(楫註坌並也漢書濟南人公玉帶上黄帝時明堂圖明/堂中有一殿四面無壁以茅葢通水水圜宫垣為複道)¶
(上有樓從西南入名曰昆侖天子從之入以拜祀上帝/焉尚書大傳古者天子必有四鄰前曰疑後曰丞左曰)¶
<pb:KR4c0014_WYG_001-32a>¶
(輔右曰弼天子有問無以對責之疑可志而不志責之/丞可正而不正責之輔可揚而不揚責之弼其爵視卿)¶
(其禄視次國之君禮記昔者周公朝諸侯于明堂之位/天子負斧依南鄕而立三公中階之前北面東上諸侯)¶
(之位阼階之東西面北上諸伯之國西階之西東面北/上諸子之國門東北面東上諸男之國門西北面東上)¶
(九夷之國東門之外西面北上八蠻之國南門之外北/面東上六戎之國西門之外東面南上五狄之國北門)¶
(之外南面東上九采之國應門之外北面東上四塞世/告至此周公明堂之位也後漢書夷有九種曰畎夷于)¶
(夷方夷黄夷白夷赤夷元夷風夷陽夷禮記正義東方/謂之夷者風俗通云東方人好生萬物觝觸地而生夷)¶
(者觝也其類有九依東夷傳九種一曰元兎二曰樂浪/三曰高驪四曰滿飾五曰鳬臾六曰索家七曰東屠八)¶
(曰倭人九曰天鄙北方曰狄者風俗通云父子嫂叔同/穴無别狄者辟也其行邪辟其類有五李巡註爾雅云)¶
<pb:KR4c0014_WYG_001-32b>¶
(一曰月支二曰穢貊三曰匈奴四曰單于五曰白/屋  複音福掖音亦坌房刎切焚上聲躅音逐)其左¶
右也則丹陛崿崿彤庭煌煌列寶鼎敵金光流辟雍之¶
滔滔像環海之湯湯闢青陽啓總章廓明臺而布元堂¶
儼以太廟處乎中央發號施令采時順方(薛道衡隋高/祖頌序趨事)¶
(紫宸驅馳丹陛韻㑹陛升堂之階也西都賦玉階彤庭/李善註漢書曰昭陽舍中庭彤朱而殿上髹漆張銑註)¶
(彤赤色也以丹漆飾庭舊唐書萬歲通天元年鑄銅為/九州鼎既成置于明堂之庭各依方位列焉神都鼎高)¶
(一丈八尺受一千八百石冀州鼎名武興雍州鼎名長/安兖州鼎名日觀青州鼎名少陽徐州鼎名東源揚州)¶
(鼎名江都荆州鼎名江陵梁州鼎名成都其八州鼎高/一丈四尺各受一千二百石司農卿宗晉卿為九鼎使)¶
<pb:KR4c0014_WYG_001-33a>¶
(都用銅五十六萬七百一十二斤鼎上圖寫本州山川/物産之象仍令工書人著作郎賈膺福等分題之左尚)¶
(方署令曹元廓圖畫之鼎成自元武門外曵入令宰相/諸王南北牙宿衛兵十餘萬人并仗内大牛白象共曳)¶
(之則天自為曳鼎歌令相倡和九鼎初成欲以黄金千/兩塗之納言姚璹曰鼎者神器貴于質朴無假别為浮)¶
(飾臣觀其狀先有五采輝煥錯雜其間豈待金色為之/炫燿乃止大戴禮明堂外水曰辟雍藝文類聚桓譚新)¶
(論曰王者作圓池如璧形實水其中以圜雍之名曰辟/雍言其上承天地以班教令流轉王道周而復始獨斷)¶
(天子曰辟雍謂流水四面如璧以節觀者李善文選註/三輔黄圖曰明堂辟雍水四周于外象四海也毛萇詩)¶
(傳滔滔流貌湯湯水盛貌班固辟雍詩乃流辟雍辟雍/湯湯蔡邕明堂論明堂者天子太廟所以崇祀其祖以)¶
(配上帝者也東曰青陽南曰明堂西曰總章北曰𤣥堂/中曰太室人君南面向明而治故雖有五名而主以明)¶
<pb:KR4c0014_WYG_001-33b>¶
(堂也其正中皆曰太廟取其宗祀之貌則曰清廟取其/正室之貌則曰太廟取其尊崇則曰太室取其向明則)¶
(曰明堂取其四門之學則曰太學取其四面周水環如/璧則曰辟雍異名而同事其實一也書冏命發號施令)¶
(罔有不臧高誘淮南子註明堂王者布政之堂上圓下/方堂四出各有左右房謂之个凡十二所王者月居其)¶
(房告朔朝厯頒宣其令宋均禮含文嘉註明堂者布政/之宫在國之陽三室四面十二法十二月也天子孟春)¶
(上辛于南郊總受十二月之政還藏于祖廟月取一政/頒于明堂也蔡邕明堂月令論天子發號施令祀神受)¶
(職毎月異禮故謂之月令所以順隂陽奉四時効氣物/行王政也成法具備各從時月藏之明堂所以示承祖)¶
(考神明不敢泄凟之/義  崿音諤湯音商)其閫域也三十六户七十二牖度¶
筵列位南七西九(繆本作西/八東九)白虎列序而躨跜青龍承¶
<pb:KR4c0014_WYG_001-34a>¶
隅而蚴蟉(大戴禮明堂凡九室一室而有四户八牖三/十六户七十二牖考工記周人明堂度九尺)¶
(之筵東西九筵南北七筵堂崇一筵五室凡室二筵爾/雅東西牆謂之序邢昺疏云此謂室前堂上東廂西廂)¶
(之牆也所以序次分别内外親疏故謂之序也尚書顧/命云西序東嚮敷重底席東序西嚮敷重豐席及禮經)¶
(毎云東序西序皆謂此也沈括筆談今謂兩廊為東西/序非也序乃堂上東西壁在室之外者躨跜動貌詳見)¶
(大鵬賦註上林賦青龍蚴蟉于東廂李善注/蚴蟉龍行貌  蚴於九切憂上聲蟉音栁)其深沈奥¶
宻也則赤熛掌火招拒司金靈威制陽叶(蕭本/作汁)光摧陰¶
坤斗主土據乎其心(南齊書按禮及孝經援神契並云/明堂有五室天子毎月于其室聴)¶
(朔布教祭五帝之神配以有功德之君藝文類聚黄圖/曰明堂者明天地之堂也所以順四時行月令宗祀先)¶
<pb:KR4c0014_WYG_001-34b>¶
(王祭五帝故謂之明堂尚書帝命驗帝者承天立五府/以尊天重象蒼曰靈府赤曰文祖黄曰神斗白曰顯紀)¶
(黒曰元矩鄭康成註天有五帝集居太㣲降精以生聖/人故帝者承天立五帝之府是為天府唐虞之天府夏)¶
(之世室殷之重屋周之明堂皆同矣其蒼帝靈威仰之/府名靈府周曰青陽其赤帝赤熛怒之府名文祖火積)¶
(光明文章之祖故名文祖周曰明堂其黄帝含樞紐之/府名曰神斗斗主也土精澄靜四行之主故謂神斗周)¶
(曰太室其白帝白招拒之府名顯紀紀統也金精斷割/萬物以成故謂之顯紀周曰總章其黒帝叶光紀之府)¶
(名曰元矩矩法也水精元昧能權輕重故謂元矩周曰/元堂據此本文坤斗當是神斗之訛  熛音飄叶音協)¶
(或作汁亦/讀為協)若乃熠燿五色張皇萬殊人物禽獸竒形異¶
模勢若飛動瞪眄睢盱明君暗主忠臣烈夫威政興滅¶
<pb:KR4c0014_WYG_001-35a>¶
表示賢愚(繆本作表賢示愚康此言室中圖畫之象韻/㑹熠燿鮮明貌書  王之誥張皇六師正義)¶
(云皇大也魯靈光殿賦齊首目以瞪眄徒&KR0008;&KR0008;以狋狋/又曰鴻荒樸畧厥狀睢盱廣韻瞪直視貌説文眄邪視)¶
(也睢仰目也盱張目也音熠音揖燿/音耀瞪音橙眄音勉睢  揮盱音吁)于是王正孟月朝¶
陽登曦天子乃施蒼玉轡蒼螭臨乎青陽左个方御瑶¶
瑟而彈鳴絲展乎國容輝乎皇儀傍瞻神臺順觀雲之¶
軌俯對清廟崇配天之規欽若肸蠁維清緝熙崇牙樹¶
羽熒煌葳蕤納六(蕭本/作五)服之貢受萬邦之籍張龍旗與¶
虹旌攢金㦸與玉戚延五更進百辟奉(蕭本/作舉)珪瓚獻琛¶
<pb:KR4c0014_WYG_001-35b>¶
帛顒昻俯僂儼容疊跡乃潔菹醢修粢盛奠三犧薦五¶
牲享于神靈太祝正辭庶官精誠鼓大武之隱轔張鈞¶
天之鏗鍧(繆本/作訇)孤竹合奏空桑和鳴盡六變齊九成羣¶
神來兮降明庭葢聖王之所以孝治天下而享祀窅㝠也¶
(春秋春王正月正義云正是時王所建故以王字冠之/言是今王之正月也廣韻曦日光也淮南子孟春之月)¶
(天子衣青衣乗蒼龍服蒼玉建青旗東宫御女青色衣/青采鼔琴瑟朝于青陽左个以出春令高誘註馬七尺)¶
(已上曰龍明堂中方外圜通達四出各有左右房謂之/个猶隔也東出謂之青陽南出謂之明堂西出謂之總)¶
(章北出謂之元堂是月天子朝日告朔行令于左个之/房東向堂北頭室也甘泉賦四蒼螭兮六素虬吕向註)¶
<pb:KR4c0014_WYG_001-36a>¶
(蒼螭蒼龍也凡稱龍者皆馬也言龍美之也班固東都/賦究皇儀而展帝容吕延濟註言盡帝王之容儀也太)¶
(平御覽禮統曰所以置靈臺者何以尊天重民備灾禦/害豫防未然也夫王者當承順天地禦節陰陽也夏所)¶
(以為清臺何明明相承太平相續故為清臺殷為神臺/周為靈臺何質者具天而王天者稱神文者具地而王)¶
(地者稱靈是其易也後漢書建初三年正月宗祀明堂/禮畢登靈臺望雲物左傳清廟茅屋杜預註清廟肅然)¶
(清靜之稱也正義曰清廟者宗廟之大稱孝經昔者周/公郊祀后稷以配天宗祀文王于明堂以配上帝上林)¶
(賦肸蠁布寫顔師古註肸蠁盛作也李善註司馬彪曰/肸過也芬芳之過若蠁之布寫也吕延濟註肸蠁天中)¶
(遊氣也言香氣發越積浮而似之詩周頌維清緝熙文/王之典鄭箋曰緝熙光明也又周頌設業設虡崇牙樹)¶
(羽毛傳曰業大板也所以飾栒為懸也捷業如鋸齒或樹/曰畫之植者為虡横者為栒崇牙上飾巻然可以懸也)¶
<pb:KR4c0014_WYG_001-36b>¶
(羽置羽也正義曰設其横者之業又設其植者之虡其/上刻為崇牙因樹置五采之羽以為之飾又云虡者立)¶
(于兩端栒則横入于虡其栒之上加于大板側著于栒/其上刻為崇牙似鋸齒捷業然故謂之業牙即業之齒)¶
(矣以其形巻然得挂繩于上故言可以懸也樹羽置羽/者置之于栒虡之上角漢禮器制度云為龍頭及頷曰)¶
(銜璧璧下有旄牛尾禮記夏后氏之龍簨虡殷之崇牙/周之璧翣鄭康成註簨虡所以懸鐘磬也横曰簨飾之)¶
(以鱗屬植曰虡飾之以贏屬羽屬簨以大板為之謂之/業殷又于龍上刻畫之為崇牙以挂懸紞也周人畫繒)¶
(為翣載以璧垂五采羽于其下樹于簨之角上飾彌多/也正義曰殷之崇牙者謂于簨之上刻畫木為崇牙之)¶
(形以挂鐘磬皇氏云崇牙者崇重也謂刻畫大板重疊/為牙杜氏通典樂懸横曰簨竪曰虡飾簨以飛龍節趺)¶
(以飛亷鐘虡以鷙獸磬虡以鷙鳥上則樹羽旁懸流蘇/周制也懸以崇牙殷制也飾以博山後代所加也何晏)¶
<pb:KR4c0014_WYG_001-37a>¶
(景福殿賦流羽毛之葳蕤張銑註葳蕤羽毛美貌周禮/邦畿方千里其外方五百里謂之侯服其貢祀物又其)¶
(外方五百里謂之甸服其貢嬪物又其外方五百里謂/之男服其貢器物又其外方五百里謂之采服其貢服)¶
(物又其外方五百里謂之衛服其貢材物又其外方五/百里謂之要服其貢貨物鄭康成註此六服去王城三)¶
(千五百里相距方七千里公侯伯子男封焉書周官六/服羣辟罔不承德正指此六服又益稷篇云弼成五服)¶
(則指甸侯綏要荒五服也詩周頌龍旂陽陽正義云龍/旂者旂上畫為交龍左思魏都賦虹旌攝麾以就巻李)¶
(周翰註虹旌畫為虹者公羊傳朱干玉戚以舞大夏何/休註戚斧也以玉飾斧禮記遂設三老五更羣老之席)¶
(位焉鄭康成註三老五更各一人也皆年老更事致仕/者也天子以父兄養之示天下之孝弟也名以三五者)¶
(取象三辰五星天所因以昭明天下者獨斷天子父事/三老者適成于天地人也兄事五更者訓于五品也更)¶
<pb:KR4c0014_WYG_001-37b>¶
(者長也更相代至五也能以善道改更已也取首妻男/女完具者古者天子親袒割牲執醬而饋三公設几九)¶
(卿正履使者安車輭輪送迎而至其家天子獨拜于屏/其明旦三老詣闕謝以其禮過厚故也又五更或為叟)¶
(叟老稱與三老同義也通典大唐制仲秋吉辰皇帝親/養三老五更于太學所司先奏定三師三公致仕者用)¶
(其徳行及年髙者一人為三老次一人為五更詩大雅/百辟卿士媚于天子禮記王制賜圭瓚然後為鬯鄭康)¶
(成註圭瓚鬯爵也又祭統君執圭瓚康成註圭瓚祼器/也以圭璋為柄又明堂位灌用玉瓚大圭康成註瓚形)¶
(如槃容五升以大圭為柄是謂圭瓚又康成毛詩箋圭/瓚之狀以圭為柄黄金為勺青金為外朱中央矣詩魯)¶
(頌來獻其琛毛傳曰琛寳也詩大雅顒顒卬卬如圭如/璋毛傳曰顒顒温貌卬卬盛貌鄭箋曰體貌則顒顒然)¶
(敬順志氣則卬卬然高朗史記一命而僂再命而傴三/命而俯服䖍註僂傴俯皆恭敬之貌也劉孝標廣絶交)¶
<pb:KR4c0014_WYG_001-38a>¶
(論趨走丹墀者疊跡此言俯僂者狀其鞠躬將事疊跡/者狀其駿奔在廟禮記水草之菹陸産之醢鄭康成註)¶
(水草之菹芹茒之屬陸産之醢蚳蝝之屬榖梁傳天子/親耕以供粢盛范甯註黍稷曰粢在器曰盛左傳為六)¶
(畜五牲三犧以奉五味杜預註五牲麋鹿麕狼兎三犧/祭天地宗廟三者謂之犧東都賦于是薦三犧效五牲)¶
(禮神祗懐百靈周禮太祝掌六祝之辭以事鬼神示祈/福祥求永貞唐書百官志太祝六人正九品上祭祀則)¶
(跪讀祝文左傳祝史正辭信也杜預註正辭不虚稱君/美也正義曰正其言辭不欺誑鬼神是其信也書臯陶)¶
(謨無曠庶官鄭康成周禮註大武武王樂也武王伐紂/以除其害言其德能成武功也上林賦隱轔鬱㠥是言)¶
(堆壟不平之貌此作樂聲用未詳或者即殷轔之訛甘/泉賦振殷轔而軍裝顔師古註殷轔盛貌也史記趙簡)¶
(子疾五日不知人七日寤語大夫曰我之帝所甚樂與/百神遊于鈞天廣樂九奏萬舞不類三代之樂其聲動)¶
<pb:KR4c0014_WYG_001-38b>¶
(人心按淮南子九野之名中央曰鈞天鈞天之樂謂天/樂也東都賦鐘鼔鏗鍧廣韻鏗鍧鐘鼔聲相雜也周禮)¶
(孤竹之管空桑之琴瑟鄭康成註孤竹竹特生者空桑/山名述異記東海畔有孤竹焉斬而復生中為管周武)¶
(王時孤竹之國獻瑞筍一株空桑生大野山中為琴瑟/之最者空桑也周禮凡六樂者一變而致羽物及川澤)¶
(之示再變而致嬴物及山林之示三變而致鱗物及邱/陵之示四變而致毛物及墳衍之示五變而致介物及)¶
(土示六變而致象物及天神凡樂圜鐘為宮黄鐘為角/太簇為徵姑洗為羽靁鼓靁鼗孤竹之管雲和之琴瑟)¶
(雲門之舞冬日至于地上之圜丘祭之若樂六變則天/神皆降可得而禮矣鄭康成註變猶更也樂成則更奏)¶
(也書益稷簫韶九成正義曰成謂樂曲成也鄭云成猶/終也每曲一終必變更奏故經言九成傳言九奏周禮)¶
(謂之九變其實一也公羊傳疏鄭氏云樂備作謂之成/王應麟曰節奏俱備謂之成備而更新謂之變邢昺孝)¶
<pb:KR4c0014_WYG_001-39a>¶
(經疏按史記云黄帝接萬靈于明庭明庭即明堂也子/華子黄帝之治天下也百神出而受職于明堂之庭孝)¶
(經昔者明王之以孝治天下也劉峻辨命論未達窅㝠/之情未測神明之數窅冥幽逺之意  螭音鴟肸音迄)¶
(蠁音響琛音郴菹音趄/鍧音轟窅音杳辟音璧)然後臨辟雍宴羣后隂陽為庖¶
造化為宰餐(繆本/作飡)元氣灑太和千里鼓舞百寮賡歌于¶
斯之時雲油雨霈恩鴻溶兮澤汪濊四海歸兮八荒㑹¶
哤聒乎區宇駢闐乎闕外羣臣醉德揖讓而退(書益稷/羣后德)¶
(讓廣韻庖食㕑也賈公彦周禮疏宰者調和膳修之名/周易保合太和書臯陶謨百僚師師孔傳曰僚官也又)¶
(書益稷臯陶拜手稽首颺言乃賡載歌曰元首明哉股/肱良哉庶事康哉孔傳曰賡續也趙岐孟子註油然興)¶
<pb:KR4c0014_WYG_001-39b>¶
(雲貌楚辭九歎波淫淫而周流兮鴻溶溢而滔蕩漢書/澤汪濊輯萬國顔師古註汪濊言饒多也司馬相如難)¶
(蜀父老文威武紛紜湛恩汪濊顔師古註汪濊深廣也/説文哤雜語也聒讙語也馬融長笛賦哤聒其前後李)¶
(善註哤聒雜聲也㝢即宇字籀文從禹王勃遊武擔山/寺序龍鑣翠轄駢闐上路之遊古今註闕觀也古每門)¶
(樹兩觀于其前所以標表宫門也其上可居登之則可/逺觀故謂之觀人臣將朝至此則思其所闕故謂之闕)¶
(其上皆丹堊其下皆畫雲氣仙靈竒禽怪獸以昭示四/方焉韻㑹闕説文門觀也葢為二臺于門外作樓觀于)¶
(上上圖下方以其縣法謂之象魏象治象也魏者言其/狀巍巍然高大也使民觀之因謂之觀兩觀雙植中不)¶
(為門闕而為道故謂之闕醉徳即詩所謂飽徳之/義  灑所蟹切篩上聲濊音穢哤音厖闐音田)而聖¶
主猶夕惕若厲懼人未安乃目極於天耳下于泉飛聰¶
<pb:KR4c0014_WYG_001-40a>¶
馳明無逺不察考鬼神之奥推隂陽之荒下明詔班舊¶
章振窮乏散敖倉毁玉沉珠卑宫頽牆使山澤無間往¶
來相望帝躬乎天田后親于郊桑棄末反本人和時康¶
建翠華兮萋萋鳴玉鑾之鉠鉠逰乎昇平之圃憩乎穆¶
清之堂天欣欣兮瑞穰穰巡陵于鶉首之野講武于驪¶
山之旁封岱宗兮祀后土掩栗陸而苞(蕭本/作包)陶唐遨逰¶
乎崆峒之上汾水之陽吸沆瀣之精英黜滋味之馨香¶
貴理國其若夢㡬華胥之故鄉(自遨逰以下至故鄉三/十五字繆本作遂邀崆)¶
<pb:KR4c0014_WYG_001-40b>¶
(峒之禮汾水之陽吸沆瀣之精黜滋味/而貴理國其若夢華胥之故鄉三十字)於是元元澹然¶
不知所在若羣雲從龍衆水奔海此真所謂我大君登¶
明堂之政化也(周易君子終日乾乾夕惕若厲无咎王/弼註終日乾乾至于夕惕猶若厲也太)¶
(𤣥經目上于天耳下于淵東都賦申舊章下明詔禮記/命有司發倉廩賜貧窮振乏絶鄭𤣥註振猶救也史記)¶
(敖倉天下轉輸久矣臣聞其下乃有藏粟甚多正義曰/敖倉在鄭州滎陽縣西十五里石門之東北臨汴水南)¶
(帶三皇山秦時置倉于敖山上故名敖倉東都賦捐金/于山沈珠于淵上林賦頽牆填壍使山澤之民得至焉)¶
(劉良註頽崩也言崩去苑牆以通山澤之利東都賦躬/三推于天田脩帝籍之千畝吕延濟註天田天子之籍)¶
(田也何休公羊傳註禮天子親耕東田千畝諸侯百畝/后夫人親西郊采桑以供粢盛祭服躬行孝道以先天)¶
<pb:KR4c0014_WYG_001-41a>¶
(下東都賦遂令海内棄末而反本背偽而歸真上林賦/建翠華之旗顔師古註翠華之旗以翠羽為旗上葆也)¶
(説文萋草盛也言旗上之翠羽萋萋然如草色之鮮縟/也楚辭鳴玉鸞之啾啾王逸註鸞鸞鳥也以玉作之著)¶
(于衡東京賦鸞聲噦噦和鈴鉠鉠薛綜補註鸞在衡和在/軾皆以金為鈴也鉠鉠小聲玉鑾即玉鸞字異而義同)¶
(也漢書受命于穆清顔師古註穆美也言天子有美徳/而政化清也甘泉賦粟穰穰兮委如山顔師古註穰穰)¶
(多也唐㑹要貞觀式令春秋仲月命使巡陵春則掃除/枯朽秋則芟薙繁蕪據此巡陵乃公卿事文則借為天)¶
(子謁陵之稱矣漢書自井十度至栁三度謂之鶉首之/次秦之分也一統志驪山在陜西臨潼縣東南二里因)¶
(驪戎所居故名山之麓温泉所出唐書開元元年十月/癸卯講武于驪山驪山固唐時講武之地也周易正義)¶
(女媧氏沒次有大庭氏柏黄氏中央氏栗陸氏驪連氏/赫胥氏尊盧氏混沌氏皥英氏有橤氏朱襄氏葛天氏)¶
<pb:KR4c0014_WYG_001-41b>¶
(隂康氏無懐氏凡十五世皆襲庖犧氏之號也庖包古/字通用邢昺論語疏書傳云堯年十六以唐侯升為天)¶
(子遂以為號或謂之陶唐氏書曰惟彼陶唐世本云帝/堯為陶唐氏韋昭云陶唐皆國名猶易稱殷商也案經)¶
(傳契居商故湯以商為國號後盤庚遷殷故殷商雙舉/厯撿書傳未聞帝堯居陶而以陶冠唐葢以二字為名)¶
(所稱或單或複也莊子黄帝立為天子十九年令行天/下聞廣成子在于崆峒之上故往見之又曰堯治天下)¶
(之民平海内之政往見四子藐姑射之山汾水之陽窅/然喪其天下焉楚辭飡六氣而飲沆瀣王逸註陵陽子)¶
(明經言冬飲沆瀣者北方夜半氣也張衡思𤣥賦餐沆/瀣以為粻註云沆瀣夕霞也吕向註沆瀣露氣也列子)¶
(黄帝晝寢夢遊於華胥氏之國華胥氏之國相傳在弇州/之西台州之北不知斯齊國㡬千萬里葢非舟車足力)¶
(之所及神逰而巳其國無師長其民無嗜欲自然而巳/不知樂生不知惡死故無夭殤不知親巳不知疏物故)¶
<pb:KR4c0014_WYG_001-42a>¶
(無愛憎不知背逆不知向順故無利害都無所愛憎都/無所畏忌入水不溺入火不熱斫撻無痛傷指摘無疴)¶
(癢乗空如履實寢虚若處牀雲霧不硋其視雷霆不亂/其聼美惡不滑其心山谷不躓其步神行而巳黄帝既)¶
(寤怡然自得召天老力牧太山稽告之曰朕閒居三月/齋心服形思有以養身治物之道弗獲其術疲而睡所)¶
(夢若此今知至道不可以情求矣朕知之矣朕得之矣/而不能以告若矣又二十有八年天下大治㡬若華胥)¶
(氏之國後漢書下為元元所福章懷太子註元元謂黎/庶也史記索隠戰國策云制海内子元元髙誘註元元)¶
(善也又按姚察云古者謂人云善人也因善為元故云/黎元其言元元者非一人也顧野王云元元猶喁喁可)¶
(憐愛貌未安其説聊記異也長楊賦海内澹然李善註/澹安也李周翰註謂晏然無事也  汾音焚沆下黨切)¶
(杭上聲/瀣音械)豈比夫秦趙吳楚争髙競奢結阿房與叢(蕭本/作崇)¶
<pb:KR4c0014_WYG_001-42b>¶
臺建姑蘇及章華非享祀與嚴配徒掩月而凌霞由此¶
觀之不足稱也況瑶臺之巨麗復安可以語哉(史記秦/始皇以)¶
(為咸陽人多先王之宫庭小吾聞周文王都豐武王都/鎬豐鎬之間帝王之都也乃營作朝宫渭南上林苑中)¶
(先作前殿阿房東西五百步南北五十丈上可以坐萬/人下可以建五丈旗周馳為閣道自殿下直抵南山表)¶
(南山之巔以為闕為複道自阿房渡渭屬之咸陽以象/天極閣道絶漢抵營室也阿房宫未成成更欲擇令名)¶
(名之作宫阿房故天下謂之阿房宫水經註叢臺六國/時趙王之臺也郡國志曰邯鄲有叢臺故劉劭趙郡賦)¶
(曰結雲閣于南宇立叢臺于少陽也一統志叢臺在廣/平府邯鄲縣北趙靈王所築因其叢雜而名吳越春秋)¶
(吳王起姑蘇之臺三年聚材九年乃成髙見三百里吳/地記姑蘇臺在吳縣西南三十五里闔閭造經營九年)¶
<pb:KR4c0014_WYG_001-43a>¶
(始成其臺髙三百丈望見三百里外作九曲路以登之/左傳楚子成章華之臺杜預注臺今在華容城内水經)¶
(註離湖在華容縣東七十五里湖側有章華臺臺髙十/丈基廣十五丈左邱明楚築臺于章華之上故韋昭以)¶
(為章華亦地名也王與伍舉登之舉曰臺髙不過望國/之氛祥大不過容宴之俎豆葢譏其奢而諌其失也太)¶
(平寰宇記章華臺在荆州江陵縣東三十里按渚宫故/事云楚靈王所築臺形三角孝經孝莫大于嚴父嚴父)¶
(莫大于配天淮南子晩世之時帝有桀紂為旋室/瑶臺象廊玉牀新序紂作瑶臺疲民力殫民財)敢揚¶
國美遂作辭曰¶
穹崇明堂倚天開兮巃嵸鴻濛構瓌材兮偃蹇坱莽(蕭/本)¶
(作/漭)邈崔嵬兮周流辟雍岌靈臺兮赫奕日噴風雷宗祀¶
<pb:KR4c0014_WYG_001-43b>¶
肸蠁王化𢎞恢鎮八荒通九垓四門啟兮萬國來考休¶
徴兮進賢才儼若皇居而作固窮千祀兮悠哉(司馬相/如長門)¶
(賦欝並起而穹崇李善註穹崇髙貌羽獵賦鴻濛沆茫/顔師古註鴻濛沆茫廣大貌巃嵸瓌材偃蹇俱巳見前)¶
(註坱莽廣逺寥廓之意上林賦過乎泱漭之野杜甫八/哀詩征塵昏坱漭泱漭坱莽其義同也封禪書上暢九)¶
(垓下泝八埏服䖍註該重也天有九重東都賦登靈臺/考休徴劉良註休美也徴應也張載劒閣銘作固作鎮)¶
(左思魏都賦雖踰千祀而懷舊藴于遐年豔古賦辨體/太白明堂賦從司馬楊班諸賦來氣豪辭  疑若過之)¶
(論其體格則不及逺甚葢漢賦體未甚俳而此篇與大/獵賦則悦于時而俳甚矣晦翁云白有逸才尤長于詩)¶
(而其賦乃不及魏晉斯言信夫/穹音芎從音宗瓌音規垓音該)¶
<pb:KR4c0014_WYG_001-44a>¶
　　大獵賦(并序/)¶
白以為賦者古詩之流辭欲壯麗義歸博逺(蕭本/作達)不然¶
何以光賛盛美感天動神(班固兩都賦序賦者古詩之/流也李善註毛詩序曰詩有)¶
(六義二曰賦故賦為古詩之流也子/夏詩序動天地感鬼神莫近于詩)而相如子雲競誇¶
辭賦厯代以為文雄莫敢詆訐臣謂語其畧竊或褊其¶
用心子虛所言楚國不過千里夢澤居其大半而齊徒¶
吞若八九三農及禽獸無息肩之地非諸侯禁淫述職¶
之義也(司馬相如子虛賦臣聞楚有七澤臣之所見葢/特其小小者耳名曰雲夢雲夢者方九百里烏)¶
<pb:KR4c0014_WYG_001-44b>¶
(有先生曰齊東渚巨海南有琅琊觀乎成山射乎之罘/浮渤澥逰孟諸邪與肅慎為鄰右以湯谷為界秋田乎)¶
(青邱徬徨乎海外吞若雲夢者八九其于胷中曽不蔕/芥上林賦亡是公曰夫使諸侯納貢者非為財幣所以)¶
(述職也封疆畫界者非為守禦所以禁淫也從此觀之/齊楚之事豈不哀哉地方不過千里而囿居九百是草)¶
(木不得墾闢而民無所食也周禮一曰三農生九榖鄭/康成註鄭司農云三農平地山澤也𤣥謂三農原澤及)¶
(平地也左傳子駟請息肩/于晉杜預註以負擔喻也)上林云左蒼梧右西極考其¶
實地周袤纔經數百(上林賦獨不聞天子之上林乎左/蒼梧右西極丹水更其南紫淵經)¶
(其北文頴註蒼梧郡屬交州在長安東南故言左爾雅/云西至于豳國為西極在長安西故言右漢書武帝廣)¶
(開上林東南至宜春鼎湖御宿昆吾旁南山西至長楊/五柞北繞黄山濵渭而東周袤數百里師古曰袤長也)¶
<pb:KR4c0014_WYG_001-45a>¶
(音袤/  茂)長楊誇逺設網為周阹放麋鹿其中以搏攫充樂¶
羽獵于靈臺之囿圍經百里而開殿門當時以為窮(蕭/本)¶
(作/雄)壯極麗迨今觀之何齷齪之甚也(楊雄長楊賦序上/將大誇逺人以多)¶
(禽獸命右扶風發民入南山西自褒斜東至𢎞農南驅/漢中張羅網罝罘捕熊羆猪虎豹狖玃狐貓兔麋鹿載)¶
(以檻車輸長楊射熊館以網為周阹縱禽獸其中令逺/人手搏之自取其獲上親臨觀焉是時農民不得收斂)¶
(雄從至射熊館還上長楊賦李善註李竒曰阹遮禽獸/圍陣也揚雄羽獵賦帝將惟田于靈之囿虎落三嵕以)¶
(為司馬圍經百里而為殿門吳都賦齷/齪而算張銑註齷齪局小貌  阹音區)但王者以四海¶
為家萬姓為子則天下之山林禽獸豈與衆庶異之而¶
<pb:KR4c0014_WYG_001-45b>¶
臣以為不能以大道匡君示物周博平文論苑之小竊¶
為微臣之不取也(史記天子以四海為家漢書宣帝紀/奉承祖宗子萬姓陳書太建六年詔)¶
(王者以四海為家萬姓為/子一物乖方夕惕猶厲)今聖朝園池遐荒殫窮六合¶
以孟冬十月大獵于秦亦將曜威講武掃天蕩野豈荒¶
滛(繆本作/淫荒)侈靡非三驅之意耶臣白作頌折中厥美(西/都)¶
(賦耀威靈而講武事周易王用三驅失前禽正義曰三/驅之禮先儒皆云三度驅禽而射之也三度則已又漢)¶
(書田狩有三禽之制顔師古註三驅之禮一為乾豆二/為賔客三為充君之庖也楚辭令五帝以折中王逸註)¶
(折猶分也分明言是與非也賦意謂分/之而求其中惟兹所頌美較勝古人也)其辭曰¶
<pb:KR4c0014_WYG_001-46a>¶
粤若皇唐之契天地而襲氣母兮粲五葉之葳蕤惟開¶
元廓海㝢而運斗極兮總六聖之光熙誕金徳之淳精¶
兮潄玉露之華滋文章森乎七曜兮制作參乎兩儀括¶
衆妙而為師明無幽而不燭兮澤無逺而不施慕往昔¶
之三驅兮順生殺于四時(莊子狶韋氏得之以契天地/伏羲氏得之以襲氣母陸徳)¶
(明音義挈司馬云要也得天地要也崔云成也司馬云/襲入也氣母元氣之母也崔云取元氣之本葉世也自)¶
(髙祖至𤣥宗凡五世葳蕤草木盛貌喻言其粲美如草/木之盛也爾雅北戴斗極為空桐邢昺疏斗北斗也極)¶
(者中宫天極星其一明者太乙之常居也以其居天之/中故謂之極極中也北斗拱極故曰斗極長楊賦髙祖)¶
<pb:KR4c0014_WYG_001-46b>¶
(奉命順斗極運天闕李善註服䖍曰隨天斗極星運轉/也雒書曰聖人受命必順斗極宋均尚書中候註曰順)¶
(斗機為政也六聖者髙祖太宗髙宗武后中宗睿宗也/𤣥宗誕生于八月故以金德玉露頌言也古詩縁葉發)¶
(華滋初學記日月五星謂之七曜河圖括地象易有太/極是為兩儀兩儀未分其氣混沌清濁既分伏者為天)¶
(偃者為地傅𤣥洪業篇神聖參兩儀/劉琨表陛下明並日月無幽不燭)若乃嚴冬慘切寒¶
氣凜冽不周來風𤣥㝠掌雪木脱葉草解節土囊烟隂¶
火井冰閉是月也天子處乎𤣥堂之中凔(繆本/作飡)八水兮¶
休百工考王制兮遵國風樂農人之閒隙兮因校獵而¶
講戎(凜冽寒氣嚴猛之意傳咸神泉賦六合蕭條嚴霜/凜冽春秋正義易緯通卦騐云立冬不周風至史)¶
<pb:KR4c0014_WYG_001-47a>¶
(律書不周風居西北主殺生月令孟冬之月其神𤣥㝠/謝莊月賦木葉微脱國語本見而草木節解韋昭註本)¶
(氐也謂寒露之後十日陽氣盡草木之枝節皆理解也/宋玉風賦盛怒于土囊之日李善註土囊大穴也盛𢎞)¶
(之荆州記曰宜都佷山縣有山山有穴口大數尺為風/井土囊當此之類也華陽國志臨卭縣有火井夜時光)¶
(映上照民欲其火光以家火投之頃許如雷聲火燄出/通耀數十里以竹筒盛其光藏之可拽行終日不滅鮑)¶
(照詩氷閉寒方壯月令孟冬之月天子居𤣥堂左个鄭/康成註𤣥堂左个北堂西徧也説文凔寒也三輔黄圖)¶
(闗中八水皆出入上林苑霸水出藍田谷西北入渭滻/水亦出藍田谷北至霸陵入霸涇水出安定涇陽开頭)¶
(山東至陽陵入渭渭水出隴西首陽縣鳥鼠同穴山東/北至華隂入河豐水出鄠縣南山豐谷北入渭鎬水在)¶
(昆明池北牢水出鄠縣西南入潦谷北流入渭潏水在/杜陵從皇子陂西北流經昆明池入渭駱賓王詩五緯)¶
<pb:KR4c0014_WYG_001-47b>¶
(連影集星纒八水分流横地軸許景先詩千門望成錦/八水明如練皆謂此八水也吕氏春秋霜始降則百工)¶
(休髙誘註霜降天寒朱漆不堅故百工休不復作器東/都賦若乃順時節而蒐狩簡車徒以講武則必臨之以)¶
(王制考之以風雅李善註禮記王制曰天子諸侯無事/則嵗三田田不以禮曰暴天物詩國風騶虞駟鐵是也)¶
(詩小雅車攻吉日是也左傳春蒐夏苗秋獮冬狩皆于/農隙以講事也漢書成帝紀行幸長楊宫從外客大校)¶
(獵如淳曰合軍聚衆有幡校撃鼔也周禮校人掌王田/獵之馬故謂之校獵顔師古曰如説非也此校謂以木)¶
(自相貫穿為闌校耳校人職云六廐成校是則以遮闌/為義也校獵者大為欄校以遮禽獸而獵取也軍之幡)¶
(旗雖有校名本因部校此無豫也上林賦天子校獵李/竒曰以五校兵出獵也李周翰註校獵謂出校隊而獵)¶
(也創凔/音)乃使神兵出于九闕天仗羅于四野徴水衡與¶
<pb:KR4c0014_WYG_001-48a>¶
林虞辨土物之衆寡千騎飇掃萬乗雷奔梢扶桑而拂¶
火雲兮括月窟而捜寒(蕭本/作塞)門赫壯觀于今古嶪揺蕩¶
于乾坤此其大畧也而内以中華為天心外以窮髪為¶
海口豁咽喉以洞開吞荒裔而(繆本/作以)盡取大章按步以¶
來往夸父振策而奔走足跡乎日月之所通囊括乎隂¶
陽之未有(陸機辯亡論神兵東驅奮寡犯衆九闕即九/門也謝朓郊祀曲整蹕遊九闕清簫聞八埏)¶
(漢書水衡都尉武帝元鼎二年初置掌上林苑應劭註/古山林之官曰衡掌諸池苑故稱水衡張宴註主都水)¶
(及上材苑故曰水衡周禮有山虞澤虞皆掌山澤之官/今稱林虞者變文言之也扶桑在東方日出之地詳見)¶
<pb:KR4c0014_WYG_001-48b>¶
(大鵬賦註長楊賦西壓月窟服䖍註月窟月所生也大/人賦軼先驅于寒門應劭註寒門北極之門也莊子窮)¶
(髪之北李註云髪毛也司馬彪註北極之下無毛之地/也咽喉謂險要扼塞之地李尤函谷闗銘函谷險要襟)¶
(帶咽喉潘岳西征賦胸中豁其洞開荒裔荒服諸裔之/地班固燕然山銘鑠王師兮征荒裔方言裔外國之總)¶
(名郭璞註邊地為裔亦四夷通以為號也淮南子禹乃/使大章步自東極至于西極二億三萬三千五百里七)¶
(十五步使豎亥步自北極至于南極二億三萬三千五/百里七十五步髙誘註大章豎亥善行人皆禹臣也列)¶
(子夸父不量力欲追日影逐之于隅谷之際渇欲得飲/赴飲河渭河渭不足將走北飲大澤未至道渇而死棄)¶
(其杖尸膏肉所浸生鄧林鄧林彌廣數千里焉張協七/命夸父為之投策策杖也顔延之詩振策睠東路賈誼)¶
(過秦論囊括四海之意張晏註括結囊也言其能包含誇/天下也劉良註括盛也猶囊盛而結之  飇音標夸音)¶
<pb:KR4c0014_WYG_001-49a>¶
君王于是撞鴻鐘發鑾音出鳯闕開宸襟駕玉輅之飛¶
龍厯神州之層岑逰五柞兮瞰三危挾細柳兮過上林¶
攅髙牙以總總兮駐華葢之森森于是擢倚天之劒彎¶
落月之弓崑崙叱兮可倒宇宙噫兮増雄河漢為之却¶
流川岳為之生風羽毛(繆本/作旄)揚兮九天絳獵火然兮千¶
山紅(禮記正義尚書傳曰天子將出撞黄鐘之鐘右五/鐘皆應入則撞蕤賔之鐘左五鐘皆應羽獵賦撞)¶
(鴻鐘建九旒爾雅翼有虞氏之輅謂之鸞車亦曰鸞輅/明堂月令春則乗之蔡邕稱以金為鸞鳥懸鈴其中施)¶
(于衡為遲速之節崔豹古今註亦以為五輅衡上金雀/者朱鳥也口銜鈴鈴謂之鑾禮云衡前朱雀或謂朱雀)¶
<pb:KR4c0014_WYG_001-49b>¶
(者鸞鳥以前有鸞鳥故謂之鸞鸞口有鈴故謂之鑾事/一而義異然則鳥之鸞主形鈴之鑾主聲鈴之為鑾亦)¶
(以象鸞鳥之聲為名耳史記建章宫其東則鳯闕髙二/十餘丈水經註漢武故事曰鳳闕髙二十丈闗中記曰)¶
(建章宫圓闕臨北道有金鳯在闕上髙丈餘故號鳯闕/也何遜詩宸襟動時豫嵗序屬涼氛釋名天子所乗曰)¶
(玉輅以玉飾車也東都賦登玉輅乗時龍南都賦駟飛/龍兮騤騤李善註飛龍言疾也河圖括地象崑崙東南)¶
(地萬五千里名曰神州中有五岳地圖帝王居之江淹/詩四睇亂層岑吕延濟註層髙也岑峰也三輔黄圗五)¶
(柞宫漢之離宫也在扶風盭厔宫中有五柞樹因以為/名五柞皆連抱上枝覆䕃數畝甘泉賦攀璇璣而下視)¶
(兮行逰目乎三危張銑註言臺髙可攀北斗下視三危/山史記正義括地志云三危山上有三峯故曰三危俗)¶
(亦名卑羽山在沙州燉煌縣東南三十里上林賦登龍/臺掩細柳郭璞註細柳觀名也在昆明池南西京賦斜)¶
<pb:KR4c0014_WYG_001-50a>¶
(界細柳薛綜註細栁在長安西北潘岳詩桓桓梁征髙/牙乃建李善註牙牙旗也薛綜東京賦註兵書曰牙旗)¶
(者將軍之旗古者天子出建大牙旗竿上以象牙飾之/故云牙旗甘泉賦齊總總撙撙其相膠葛兮顔師古註)¶
(總總撙撙聚貌也古今註華葢黄帝所作也與蚩尤戰/于涿鹿之野常有五色雲氣金枝玉葉止于帝上有花)¶
(葩之象故因而作華葢也宋玉大言賦方地為車圓天/為葢長劒耿耿倚天外吳都賦羽毛揚蕤吕延濟註羽)¶
(毛旌旗類揚動也蕤羽毛好貌楚辭指九天以為正王/逸註九天謂中央八方也淮南子天有九野中央曰鈞)¶
(天東方曰蒼天東北方曰變天北方曰𤣥天西北方曰/幽天西方曰皓天西南方曰朱天南方曰炎天東南方)¶
(曰陽天班固燕然山銘𤣥甲耀日朱旗綘天獵火縱火/焚草萊以驅禽獸也  柞音昨瞰苦濫切音勘噫音呃)¶
(又音/䕃)乃召蚩尤之徒聚長㦸羅廣澤呵雨師走風伯稜¶
<pb:KR4c0014_WYG_001-50b>¶
威耀乎雷霆烜赫震于蠻貊陋梁都之體制鄙靈囿之¶
規格而南以衡霍作襟北以岱恒(繆本/作常)作阹(繆本/作袪)夾東¶
海而為壍兮拖西㝠而流渠麾九州之珍禽兮逥千羣¶
以坌入聯八荒之竒獸兮屯萬族而來居(藝文類聚龍/魚河圖曰黄)¶
(帝攝政時有蚩尤兄弟八十一人並獸身人語銅頭銕/額食沙石子造立兵仗刀㦸大弩威震天下誅殺無道)¶
(不仁不慈萬民欲令黄帝行天子事黄帝仁義不能禁/止蚩尤仰天而嘆天遣𤣥女下授黄帝兵信神符制伏)¶
(蚩尤帝因使之主兵以制八方蚩尤歿後天下復擾亂/黄帝遂畫蚩尤形像以威天下天下咸謂蚩尤不死八)¶
(方萬邦皆為躡伏風俗通飛㢘風伯也𤣥㝠雨師也捜/神記風伯者箕星也雨師者畢星也龍魚河圖太白星)¶
<pb:KR4c0014_WYG_001-51a>¶
(主兵凶其精下為雨師之神熒惑星主司非其精下為/風伯之神揚雄河東賦呵雨師于西東漢書威稜憺乎)¶
(鄰國李竒曰神靈之威曰稜潘朂冊魏公九錫文稜威/南邁術以隕潰烜赫已見大鵬賦註梁都當是梁鄒之)¶
(訛東都賦制同乎梁鄒義合乎靈囿章懷太子註魯詩/傳曰古有梁鄒者天子之田也三輔黄圖靈囿文王囿)¶
(也靈者言文王之有靈徳也在長安縣西四十二里衡/山南岳也又謂之岣嶁山唐時屬江南道衡州衡陽縣)¶
(霍山南岳之副也又謂之天柱山唐時屬淮南道舒州/懷寧縣岱岱宗也即泰山唐時屬江南道衡州衡封縣)¶
(泰山為東岳而此云北者以天下大勢計之泰山不在/正東而近于東北故云北也恒山北岳也漢時避文帝)¶
(諱改稱常山唐時屬河北道定州恒陽縣襟字以下文/作阹為壍流渠例之當是襟字之訛方言襟格也類篇)¶
(今竹木格葢籬落之屬若以襟帶義解之與文義不合/上林賦江河為阹郭璞註因山谷遮禽獸為阹蘇林曰)¶
<pb:KR4c0014_WYG_001-51b>¶
(阹獵者圜陣遮禽獸也説文阹旅山谷為牛馬圏也廣/韻壍遶城水也西溟西海也渠溝渠也書依&KR0729;珍禽竒)¶
(獸不育于國坌入並入也詳見明堂賦註/  阹音區坌焚上聲壍七艷切籖上聲)雲羅髙張天¶
網密布罝罘緜原峭格掩路蠛蠓過而猶礙蟭螟飛而¶
不度彼層霄與殊榛罕翔鳥與伏兔(鮑照舞鶴賦掩雲/羅而見羈吕延濟)¶
(註雲羅言羅髙及雲也易林行觸天網馬死牛傷鄭康/成禮記註獸罟曰罝罘鳥罟曰網羅吳都賦峭格周施)¶
(吕向註峭髙也格張網之木也郭璞爾雅註蠛蠓小蟲/似蚋喜亂飛列子江浦之間生麼蟲其名曰蟭螟羣飛)¶
(而集于蚊睫勿相觸也栖宿去來蚊勿覺也離朱子羽/方晝拭眥揚眉而望之弗見其形觸俞師曠方夜摘耳)¶
(俛首而聽之弗聞其聲晏子春秋東海有蟲巢于蚊睫/再乳再飛而蚊不為驚臣嬰不知其名而東海漁者命)¶
<pb:KR4c0014_WYG_001-52a>¶
(曰焦㝠上林賦騰殊榛張揖註殊榛異枿也顔師古註/殊榛特立株枿也張守節註爾雅曰木叢生為榛也殊)¶
(異也西京賦超殊榛薛綜註殊猶大也漢書上覆飛鳥/下不見伏兔  罝音嗟罘音孚又音浮峭音俏蠛音滅)¶
(蠓音䝉又上聲榛音/臻又鋤臻切音近神)從營合技彌巒被岡金戈森行洗¶
晴野之寒霜虹旗電掣巻長空之飛雪吳驂走練宛馬¶
蹀血縈衆山之聯綿隔逺水之明滅(西京賦彌臯被岡/薛綜註彌猶覆也)¶
(謝朓詩翠葆隨風金戈動日劉向九歎褰虹旗于玉門/梁簡文帝金錞賦野曠塵昏星流電掣論衡顔淵與孔)¶
(子俱上魯太山孔子東南望吳閶門有繫白馬引顔淵/指以示之曰若見吳閶門乎曰見之孔子曰門外何有)¶
(曰有如繫練之狀漢書貳師將軍廣利斬大宛王首獲/汗血馬來應劭註大宛舊有天馬種蹋石汗血汗從前)¶
<pb:KR4c0014_WYG_001-52b>¶
(肩膞出如血號一日千里西京賦繚垣緜聨四百餘里/薛綜註緜聨猶連蔓也張銑註緜聨不絶貌  蹀音疊)¶
使五丁摧峯一夫拔木下整髙頽深平險谷擺樁栝開¶
林叢喤喤呷呷盡奔突于場中(華陽國志時蜀有五丁/力士能移山舉萬釣楚)¶
(辭招魂一夫九首拔木九千些王逸註言丈夫一身九/頭強梁多力從朝至暮拔大木九千枝也韻㑹擺開也)¶
(撥也樁杙也類篇栝木杖也吳都賦諠譁喤呷韻/㑹喤呷衆聲  樁音莊栝音忝呷呼甲切喊入聲)而田¶
疆(繆本/作強)古冶之疇烏獲中黄之黨越峥嶸獵莽蒼喑嗚¶
(繆本/作呼)哮㘚風旋電往脱文豹之皮抵𤣥熊之掌批狻手¶
猱挾三挈兩既徒搏以角力又揮鋒而争先行甝號以¶
<pb:KR4c0014_WYG_001-53a>¶
鶚睨兮氣赫火而敵烟拳封猯肘(繆本/作引)巨狿梟羊應叱¶
以斃踣䝟貐亡精而墜巔或碎腦以折脊或歕髓而(繆/本)¶
(作/以)飛涎窮遐荒蕩林藪扼土狛殪天狗脱角犀頂探牙¶
象口掃封狐于千里捩雄虺之九首咋騰蛇而仰吞拖¶
奔兕以郤走(晏子春秋田開疆古冶子事景公以勇力/搏虎聞趙岐孟子註烏獲古之有力人也)¶
(能移舉千鈞孫奭孟子疏皇甫士安帝王世説云秦武/王好多力之士烏獲之徒並皆歸焉秦王于洛陽舉周)¶
(鼎烏獲兩目血出西京賦乃使中黄之士李周翰註中/黄國名其俗多勇力尸子中黄伯曰予左執太行之猱)¶
(而右搏彫虎莊子適莽蒼者三月而反司馬彪註莽蒼/近郊之色崔氏註草野之色韻㑹喑大呼也陸機辨亡)¶
<pb:KR4c0014_WYG_001-53b>¶
(論哮[口*闞]之羣風驅李周翰註哮[口*闞]虎震聲言兵勇呌之/聲若虎之震聲也説苑晉文公時翟人有獻封狐文豹)¶
(之皮者説文抵側手撃也爾雅翼熊類大豕人足黒色/春出冬蟄輕捷好縁髙木見人自投而下亦以革厚而)¶
(筋駑用此自快故稱熊輕鳥伸方冬蟄時惟自䑛其掌/故其掌特美魯靈光殿賦𤣥熊蚺䗊以齗齗韻㑹批手)¶
(撃也狻有二義一音酸乃獅子之類爾雅狻麑如虦貓/食虎豹者是也一借用音俊又音逡又音詮乃狡兔之)¶
(名戰國策東郭逡者海内之狡兔也或作㕙亦有作狻/者此賦與猱類用而繼之以挾三挈兩是可用之于幺)¶
(麽之獸而難以試之雄猛之獅當作兔解為當陸機詩/疏猱獼猴也楚人謂之沐猴老者為玃長臂者為猿説)¶
(文挾俾持也挈懸持也西都賦脱角挫脰徒摶獨殺章/懷太子註徒空也謂空手搏殺之也爾雅曰暴虎徒搏)¶
(也張協七命舉戈林竦揮鋒電滅爾雅甝白虎宋書接/衝拔距鷹瞵鶚視言獵徒勇徤其聲猛如虎之號其視)¶
<pb:KR4c0014_WYG_001-54a>¶
(精如鶚之睨也廣韻貒野豚也字林貒獸似豕而肥西/京賦鼻赤象圏巨狿薛綜註巨狿麆也怒走者為狿郭)¶
(璞爾雅註狒狒梟羊也山海經曰其狀如人面長唇黒/身有毛反踵見人則笑交廣及南康郡山中多有此物)¶
(大者長丈許俗呼之曰山都爾雅䝟貐類貙虎爪食人/迅走述異記䝟貐獸中最大者龍頭馬尾虎𤓰長四百)¶
(尺善走以人為食遇有道君即隠藏無道君即出食人淮南子雲/臺之髙墮者折脊碎腦漢書力扼虎顔師古注扼謂捉持也說文)¶
(狛如狼善驅羊古賦辨體狛似狼有角韻㑹殪殺也山海經西山/經曰隂山有獸焉其状如狸而白首名曰天狗其音如榴榴可以)¶
(禦凶大荒西經曰大荒之中金門之山有赤犬名曰天犬其所下/者有兵郭璞注周書云天狗所止地盡傾餘光燭天為流星長十)¶
(數丈其疾如風其聲如雷其光如電吴楚七國反時吠過梁國者是/也埤雅犀形似水牛大腹卑脚脚有三蹄黑色三角一在頂上一)¶
(在額上一在鼻上鼻上者即食角也亦有一角者犀亦絶愛其角角/墮角即自埋之交州記曰犀有二角鼻上角長額上角短或曰三)¶
<pb:KR4c0014_WYG_001-54b>¶
(者水犀也二角者山犀也爾雅翼象南越之大獸獸之/最大者形體特詭三嵗一乳其身倍數牛而目不踰豕)¶
(鼻長六七尺大如臂其牙長一尺每雷震必倉卒間似/花暴出逡巡隠沒其齒嵗脱猶愛惜之掘地而藏焉削)¶
(木為偽齒潛往易之覺則不藏故處楚辭蝮蛇蓁蓁封/狐千里些雄虺九首往來儵忽吞人以益其心些王逸)¶
(註封狐大狐也大狐健走千里雄虺一身九頭捩紾也/咋嚙也郭璞爾雅註騰蛇龍類也能興雲霧而逰其中)¶
(通志畧兕如野牛青色重千斤一角長三尺餘形如馬/鞭柄其皮堅厚可製鎧陳琳與魏文帝書駭鯨之決細)¶
(網奔兕之觸魯縞音哮音嘐[口*闞]音喊抵音止猱奴刀切/惱平聲甝音酣鶚  諤貒音彖踣音匐與仆字同䝟音)¶
(札貐音與歕音噴狛音粕殪/音意捩音列虺音毁咋音賁)君王于是峩通天靡星旃¶
奔雷車揮電鞭觀壯士之効獲顧三軍而欣然笑曰夫何¶
<pb:KR4c0014_WYG_001-55a>¶
神抶(繆本/作挾)鬼摽之駭人也又命建蘷鼓勵武卒雖躪轢¶
(繆本/作躒)之已多猶拗怒而未歇集赤羽兮照日張烏號兮¶
滿月戎車轞轞以陸離彀騎煌煌而奮發鷹犬之所騰¶
捷飛走之所蹉蹶攫麏麚之咆哮蹂豺貉以挂格膏鋒¶
染鍔填巖掩窟觀殊材與(諸本皆作舉今從/唐文粹本校正)逸羣尚揮¶
霍以出沒(蔡邕獨斷天子冠通天冠後漢書通天冠髙/九寸正豎頂少邪却乃直下為鐵巻梁前有)¶
(山展筩為述乗輿所常服唐書禮樂志通天冠者冬至/受朝賀祭還燕羣臣養老之服也二十四梁附蟬十二)¶
(首施珠翠金博山黒介幘組纓翠纓玉犀簮導琦按子/虚賦靡魚須之橈旃靡字本此靡偃也方獵而偃其旗)¶
<pb:KR4c0014_WYG_001-55b>¶
(者即王制天子殺則下大綏之義廣韻旃曲柄旗以招/衆士也羽獵賦立厯天之旗曳捎星之旃吕向註言旗)¶
(旃之髙厯拂于天星也揚雄河東賦奮電鞭驂雷輜顔/師古註淮南子云電以為鞭策雷以為車輪雄用此言)¶
(也羽獵賦神扶電撃顔師古註言所抶撃如鬼神雷電/也李善註埤蒼曰抶笞撃也廣韻摽擊也山海經東海)¶
(中有流波山其上有獸狀如牛蒼身而無角一足出入/水則必風雨其光如日月其聲如雷其名曰䕫黄帝得)¶
(之以其皮為鼓撅以雷獸之骨聲聞五百里以威天下/漢書魏氏武卒衣三屬之甲操十二名之弩負矢五十)¶
(个置戈其上冠胄帶劒贏三日之糧日中而趨百里中/試則復其户利其田宅上林賦徒車之所躪轢郭璞曰)¶
(躪踐也轢蹍也西都賦蹂躪其十二三乃拗怒而少息/李善注拗猶抑也家語白羽若月赤羽若日子虛賦左)¶
(烏號之彫弓右夏服之勁箭史記索隠張揖云黄帝乗/龍上仙小臣不得上挽持龍髯髯抜墮黄帝弓羣臣抱)¶
<pb:KR4c0014_WYG_001-56a>¶
(弓而號故名弓烏號見封禪書及郊祀志又韓詩外傳/云弓工之妻曰此弓是泰山南烏號之柘案淮南子云)¶
(楚有柘桑其材堅勁烏棲其上將飛枝勁復起摽呼其/上伐取其材為弓因曰烏號古史考風俗通皆同此説)¶
(也詩小雅戎車嘽嘽韻㑹轞車聲通作檻詩國風大車/檻檻毛詩曰檻車行聲也上林賦先後陸離顔師古註)¶
(陸離分散也史記彀騎萬三千索隠曰如淳云彀騎張/弓之騎也毛詩傳煌煌明也楚辭白鹿麏麚兮或騰或)¶
(倚朱子註麏麞也按韻㑹麏即麕字埤雅麞麕也齊人/謂麕為麞麞如小鹿而美或曰麞性善驚葢麕鹿皆徤)¶
(駭而麕膽尤怯飲水見影輒奔道書曰麞鹿無魂又曰/麞鹿白膽善怖為是故也説文麚牡鹿以夏至解角埤)¶
(雅豺似狗而長尾白頰髙前廣後其色黄季秋取獸四/面陳之以祀其先世謂之豺祭獸故先王候之以田貉)¶
(似貍善睡其營窟與驩皆為曲穴以避雨暘亦以防患/殊材逸羣指獸之健捷者而言揮霍謂飛走亂急也)¶
<pb:KR4c0014_WYG_001-56b>¶
(旃音饘抶音叱摽音鰾躪音吝轢音厯拗音郁/轞音檻彀音姤麏音均麚音加貉音鶴鍔音諤)别有白¶
猸飛駿窮竒貙䝡(蕭本/作䝡)牙若(蕭本/作如)錯劒鬛如叢竿口吞¶
殳鋋目極槍櫓碎琅弧攫玉弩射猛彘透奔虎金鏃一¶
發旁疊四五雖鑿齒磨牙而致伉誰謂南山白額之足¶
覩(白猸飛駿俱未詳山海經邽山其上有獸焉其狀如/牛蝟毛名曰窮竒音如嘷狗是食人爾雅貙䝢似狸)¶
(郭璞註今山民呼貙虎之大者為貙豻邢昺疏字林云/貙似狸而大一名䝢釋文云䝢一作䝡是貙䝡即貙䝢)¶
(也韻㑹説文貙䝢似狸者能捕獸祭天陸佃云虎五指/為貙吳都賦干鹵殳鋋張銑註殳鋋戈類也廣韻殳兵)¶
(器長一丈二尺無刃鋋小矛也槍&KR0008;也櫓大盾也琅弧/玉弩者以玉石飾弧弩之上為觀美也魯靈光殿賦奔)¶
<pb:KR4c0014_WYG_001-57a>¶
(虎攫拏以梁倚爾雅金鏃翦羽謂之鍭邢昺疏鏃箭頭/也魏文帝詩發機若雷電一發連四五長楊賦鑿齒之)¶
(徒相與磨牙而争之服䖍曰鑿齒齒長五尺似鑿亦食/人伉即抗也古字通用晉書周處傳以南山白額虎為)¶
(三害之一白額虎葢虎之老者力雄勢猛人所難禦今/以鑿齒磨牙之怪獸尚能與之相抗而不懼彼南山白)¶
(額虎又焉在目中耶深狀獵士之勇郎/猸音眉貙音樞䝡音䐽殳音殊琅音)總八校捜四隅¶
馳専諸走都盧趫喬林撇絶壁抄獑猢攬貊&KR0008;囚鼬鼯¶
于峻崖頓豰(蕭本/作䝘)貜于穹石養由發箭竒肱飛車巧䀨¶
更嬴妙兼蒱且墜鸀鳿于青雲落鴻雁于紫虛捎鶬鵠¶
(蕭本/作鴰)漂鸕&KR1445;彈地廬與神居斬飛鵬于日域摧大鳳于¶
<pb:KR4c0014_WYG_001-57b>¶
天墟龍伯釣其靈鼇任公獲其巨魚窮造化之譎詭何¶
神怪之有餘(漢書中壘校尉屯騎校尉步兵校尉越騎/校尉長水校尉胡騎校尉射聲校尉虎賁)¶
(校尉凡八校尉皆武帝初置通典漢武帝初置中壘屯/騎步兵越騎長水胡騎射聲虎賁等校尉為八校文獻)¶
(通考漢八校尉領禁衛諸軍皆尊顯之官吳越春秋勇/士専諸堂邑人也碓顙而深目虎膺而熊背漢書地理)¶
(志有都盧國顔師古註都盧國人勁捷善縁髙故張衡/西京賦曰烏獲扛鼎都盧尋橦又曰非都盧之輕趫孰)¶
(能超而究升也西域傳作巴俞都盧之戲李竒曰都盧/體輕善縁者也廣韻趫縁木也韻㑹撇畧也引也抄與)¶
(鈔同説文鈔叉取也徐鉉曰今俗别作抄上林賦獑胡/豰蛫張揖曰獑胡似獮猴頭上有髦腰以後黒薛綜西)¶
(京賦註獑猢猿類而白腰以前黒在木表陸機詩疏猿/之白腰者為獑胡獑胡駿捷于獮猴其鳴噭噭而悲太)¶
<pb:KR4c0014_WYG_001-58a>¶
(平御覽蜀地志曰僰道有獸名獑猢似猴而四足短為/獸竒捷常在樹上歘然騰躍可一百五十步若迅烏之)¶
(飛取此皮為狐白之用盈百方成説文攬撮持也劉逵/三都賦註貊獸毛黒白臆似熊而小以舌䑛鐵須㬰便)¶
(數十斤出建寧郡章懷太子後漢書註南中八郡志曰/貊大如驢狀頗似熊多力食鐵所觸無不拉廣志曰貊)¶
(色蒼白其皮温暖□音義俱無考説文囚繫也郭璞爾/雅註鼬似鼦赤黄色大尾啖鼠江東呼為鼪埤雅鼬鼠)¶
(健于捕鼠今俗謂之鼠狼郭璞爾雅註鼯鼠狀如小狐/似蝙蝠肉翅翅尾頂脅毛紫赤色背上蒼艾色腹下黄)¶
(喙頷雜白脚短𤓰長尾三尺許飛且乳亦謂之飛生聲/如人呼食烟火能從髙赴下不能從下上髙西都賦超)¶
(迴壑越峻崖頓僵也仆也史記索隠郭璞曰豰似鼬而/大腰以後黄一名黄腰食獮猴爾雅貜父善顧郭璞註)¶
(貑貜也似獮猴而大色蒼黒能攫持人好顧盼邢昺疏/大猨也説文貜母猴也上林賦觸穹石張揖註穹石大)¶
<pb:KR4c0014_WYG_001-58b>¶
(石也漢書養由基楚之善射者也去楊葉百歩百發百/中楊葉之大加百中焉可謂善射矣博物志竒肱國民)¶
(能為飛車從風逺行湯時西風至吹其車至豫州湯破/其車不以視民後十年東風至乃復作車遣反其國去)¶
(玉門闗四萬里戰國策更嬴與魏王處京臺之下謂魏/王曰臣為王引弓虚發而下鳥魏王曰射可至此乎更)¶
(嬴曰可有間雁自東方來更嬴以虛發而待之王曰然/則射可至此乎更嬴曰此孽也其飛徐而鳴悲飛徐者)¶
(故瘡痛也鳴悲者久失羣也故瘡未息驚心未忘聞絃/音烈而髙飛故瘡隕也淮南子蒲且子之連鳥於百仞)¶
(之上髙誘註蒲且子楚人善弋射者蒱蒲通用史記正/義鸀鳿郭云似鴨而大長頸赤目紫紺色辟水毒晉灼)¶
(漢書註屬玉水鳥似鵁鶄韻㑹捎取也掠也子虚賦雙/鶬下顔師古註鶬鶬鴰也今闗西呼為鴰鹿山東通謂)¶
(之鶬鄙俗名為錯落錯落者言鶬聲之急耳又謂之鴰/將鴰鹿鴰將皆象其鳴聲也史記正義司馬彪云鶬似)¶
<pb:KR4c0014_WYG_001-59a>¶
(雁而黒亦呼為鶬括韓詩外傳云胎生也按本草鶬者/水鳥也食于田澤洲渚之間大如鶴青蒼色亦有灰色)¶
(者頂無丹兩頰紅長頸髙脚羣飛爾雅謂之麋鴰闗西/呼曰鴰鹿山東呼曰鶬鴰南人呼曰鶬雞江人呼為麥)¶
(雞天將霜鶬先知而鳴不過旬日而霜下鵠者今謂之/天鵝禽經云鵠鳴哠哠故謂之鵠身大于雁羽毛白澤)¶
(所謂鵠不日浴而白也亦有黄鵠丹鵠其翔極髙而善/步所謂黄鵠一舉千里是也湖海江漢之間皆有之漂)¶
(當作摽擊也埤雅鸕鷀水鳥似鶂而黒一名鷧嘴曲如/鉤食魚入喉則爛其熱如湯其骨主哽及噎葢以類推)¶
(之者也此鳥吐而生子神農書所謂鸕鷀不卵生口吐/其雛獨為一異是也楊孚異物志云鸕鷀能沒于深水)¶
(取魚而食之不生卵而孕雛于池澤間既胎而又吐生/多者生七八少生五六相連而出若絲緒焉水鳥而巢)¶
(髙樹之上上林賦煩鶩鷛□漢書作庸渠郭璞曰庸渠/似鳬灰色而雞脚一名章渠顔師古曰庸渠即今之水)¶
<pb:KR4c0014_WYG_001-59b>¶
(雞也彈當作殫盡也魏都賦天宇駭地廬驚木華海賦/惟神是宅亦祇是廬劉良註宅居也言神祗之所居處)¶
(長楊賦東震日域顔師古註日域日所出之處也大鳳/非瑞鳥之鳳也若是瑞鳥之鳯則下文有解鳯凰與鸑)¶
(鷟之語而此又云摧大鳯不但重複兼亦自相矛盾考/楊升菴字説引通史繳大鳯于青邱戮修蛇于洞庭大)¶
(鳯作大風云云是古書先有以大風為大鳯者而太白/因之歟淮南子云堯之時猰貐鑿齒九嬰大風封狶修)¶
(蛇皆為民害堯乃使羿誅鑿齒于疇華之野殺九嬰于/凶水之上繳大風于青邱之澤下殺猰貐㫁修蛇于洞)¶
(庭擒封豨于桑林夫大風與猰貐鑿齒封豨修蛇並稱/是亦物類中之凶怪者而髙誘註云大風風伯也能壞)¶
(人屋舍則又以為神名矣風俗通云飛亷風伯也漢書/音義應劭曰飛亷神禽能致風氣者也晉灼曰身似鹿)¶
(頭如爵有角而蛇尾文如豹文豈大風即飛亷之神鳥/而因以訛為風伯歟姑廣其説以俟知者升菴又引内)¶
<pb:KR4c0014_WYG_001-60a>¶
(典鳯當作鳳中從馬非鳯凰之鳯然鳳字他書不載恐/未足據海賦北灑天墟李善註爾雅曰北陸天墟今爾)¶
(雅本云北陸虚也與李所引不同龍伯國人釣得六鼇/詳見悲清秋賦註任公子獲東海大魚詳見大鵬賦註)¶
(東京賦瑰異譎詭薛綜註譎詭變化也忽校音效趫音/蹺撇音僻獑音讒貊音麥鼬音又豰音  貜音覺鸀音)¶
(燭鳿音玉捎音筲/鵠音斛墟音區)所以噴血流川飛毛灑雪狀若乎髙¶
天雨獸上墜於大荒又似乎積禽為山下崩於林穴陽¶
烏沮色於朝日隂兔喪精於明月思騰裝上獵於太清¶
所恨穹昊於路絶而忽也莫不海晏天空萬方來同雖¶
秦皇與漢武兮復何足以争雄(子虛賦獲若雨獸揜草/蔽地梁元帝晉安寺碑)¶
<pb:KR4c0014_WYG_001-60b>¶
(銘峰下陽烏林生隂兔陽烏詳見明堂賦註枚乗七發/如三軍之騰裝李善註裝束也封禪書肇自顥穹生民)¶
(顔師古註顥穹皆謂天也顥言氣顥汗也穹言形穹窿/也禮斗威儀君乗土而王其政太平則河海夷晏海晏)¶
(天空見天地清平之/意詩魯頌淮夷來同)俄而君王茫然改容愀然有失於¶
居(繆本少/居字)安思危防險戒逸斯馳騁以狂發非至理之¶
𢎞術且夫人君以端拱為尊𤣥妙為寳暴殄天物是謂¶
不道乃命去三面之網示六合之仁巳殺者皆其犯命¶
未傷者全其天真雖剪毛而不獻豈割鮮以焠(繆本/作淬)輪¶
解鳯凰與鸑鷟兮旋騶虞與麒麟獲天寶于陳倉載非¶
<pb:KR4c0014_WYG_001-61a>¶
熊于渭濵(上林賦天子茫然而思顔師古註芒然猶罔/然也又上林賦愀然改容超若自失李善註)¶
(郭璞曰愀然變色貌左傳書曰居安思危思則有備有/備無患老子馳騁田獵令人心發狂道徳指歸論窅然)¶
(獨存𤣥妙獨處尚書暴殄天物害虐烝民禮王制無事/而不田曰不敬田不以禮曰暴天物正義曰田獵不以)¶
(其禮殺傷過多是暴害天之所生之物也史記湯出見/野張網四面祝曰自天下四方皆入吾網湯曰嘻盡之)¶
(矣乃去其三面祝曰欲左左欲右右不用命乃入吾網/諸侯聞之曰湯徳至矣及禽獸毛萇詩傳面傷不獻剪)¶
(毛不獻正義曰面傷不獻者謂當面射之剪毛不獻者/謂在旁而逆射之二者皆為逆射不獻者嫌誅降之意)¶
(子虚賦割鮮染輪李竒曰鮮生也染擩也切生肉擩車/輪鹽而食之也吕向註鮮牲也謂割生之血染于車輪)¶
(也又子虛賦脟割輪焠韋昭曰焠謂割鮮焠輪也郭璞/曰焠染也顔師古註焠亦揾染之意言臠割其肉揾車)¶
<pb:KR4c0014_WYG_001-61b>¶
(輪鹽而食之埤雅鳯神鳥也俗呼鳥王羽蟲三百六十/而鳯為之長鴻前麟後蛇頸魚尾鸛顙鴛思龍文龜背)¶
(燕頷雞喙五色備舉出東方君子之國翺翔四海之外/過崑崙飲砥柱濯羽弱水暮宿風穴見則天下大安寧)¶
(舊云鳯凰其翼若干其聲若簫不喙生蟲不折生草不/羣居不旅行不罹羅網非梧桐不棲非竹實不食非醴)¶
(泉不飲詩曰鳯凰鳴矣於彼髙岡梧桐生矣於彼朝陽/此之謂也陸璣詩疏雄曰鳯雌曰凰其雛為鸑鷟説文)¶
(鸑鷟鳯屬神鳥也江中有鸑鷟似鳬而大赤目張華禽/經註鳯之小者曰鸑鷟五彩之文三嵗始備埤雅騶虞)¶
(尾參于身白虎黒文西方之獸也王者有至信之徳則/應不踐生草食自死之肉傳曰白虎仁即此是也夫其)¶
(色見于白其文見於黒又義獸也而名之曰虎則宜只/以殺為事今反不履生草食自死之肉葢仁之至也故)¶
(序詩者曰仁如騶虞則王道成也山海經曰騶虞五采/畢具尾長于身乗之日行千里陸璣詩疏麟麕身牛尾)¶
<pb:KR4c0014_WYG_001-62a>¶
(馬足黄色圓蹄一角角端有肉音中鐘吕行中規矩逰/必擇地詳而後處不履生蟲不踐生草不羣居不侣行)¶
(不入陷阱不罹羅網王者至仁則出史記索隠張揖云/雄曰麒雌曰麟其狀麋身牛尾狼蹄一角郭璞云麒似)¶
(麟而無角京房傳云麟有五采腹下黄色羽獵賦追天/寶應劭註天寶陳寶也晉灼註天寶雞頭而人身太康)¶
(記曰秦文公時陳倉人獵得獸若彘而不知其名道逢/二童子曰此名䊧弗述䊧弗述亦語曰彼二童子名為)¶
(寶雞得雄者王得雌者霸陳倉人舍䊧弗述逐二童子/化為雉雌止陳倉化為石雄如楚止南陽捜神記吕望)¶
(釣于渭陽文王出遊獵占曰今日獵得一狩非龍非螭/非熊非羆合得帝王師果得太公于渭之陽與語大悦)¶
(同車載而還鷟焠音/近翠鸑音岳  音浞)於是享獵徒封勞苦軒行炰(繆本/作庖)¶
騎酌酤韜兵戈火網罟(西都賦陳輕騎以行炰騰酒車/以酙酌説文炰毛炙肉也酤一)¶
<pb:KR4c0014_WYG_001-62b>¶
(宿酒也蕭士贇曰韜藏也火焚也/以示不用意  炰音庖酤音顧)然後登九霄之臺宴¶
八紘之圃開日月之扃闢生靈之戸聖人作而萬物覩¶
覽蒐岐與狩敖(繆本作蒐/敖與狩岐)何宣成之足數哂穆王之荒¶
誕歌白雲之西母(九霄詳見明堂賦註淮南子九州之/外乃有八殥方千里八殥之外乃有)¶
(八紘亦方千里髙誘註紘維也維落天地而為之表故/曰紘也説文扃外閉之闗也徐曰古人言外户是也周)¶
(易聖人作而萬物覩左傳成有岐陽之蒐杜預註周成/王歸自奄大蒐於岐山之陽岐山在扶風美陽縣西北)¶
(詩小雅建旐設旄摶獸於敖美宣王田獵之詩也東京/賦摶獸於敖既瑣瑣焉岐陽之狩又何足數薛綜註敖)¶
(鄭地今之河南滎陽也謂宣王所狩之地岐陽岐山之/陽謂成王所狩之地穆天子𫝊吉日甲子天子賔於西)¶
<pb:KR4c0014_WYG_001-63a>¶
(王母乃執白圭元璧以見西王母好獻錦組百純組三/百純西王母再拜受之乙丑天子觴西王母於瑶池之)¶
(上西王母為天子謡曰白雲在天山陵自出道里悠逺/山川間之將子無死尚能復來天子答之曰予歸東土)¶
(和洽諸夏萬民平均吾顧見汝比及三年/將復而野  紘音洪扃音近窮蒐音搜)曷若飽人以¶
淡泊之味醉時以淳和之觴鼓之以雷霆舞之以隂陽¶
虞乎神明狃於道徳張無外以為罝琢大朴以為杙頓¶
天網以掩之獵賢俊以御極若此之狩罔有不克(虞樂/也狃)¶
(習也公羊傳王者無外盖謂普天之下莫非王者之土/無有内外之分也韻㑹杙説文橜也本作弋今作杙所)¶
(以格獸曹植與楊徳祖書吾王于是設天網以該之頓/八紘以掩之北史儒林傳隋文膺期纂厯平一寰宇頓)¶
<pb:KR4c0014_WYG_001-63b>¶
(天網以掩之賁/旌帛以禮之)使天人晏安草木繁殖(繆本/作植)六宫斥其¶
珠玉百姓樂于耕織寢鄭衛之聲却靡曼之色天老掌¶
圖風后侍側是三階砥平而皇猷允塞豈比夫子虛上¶
林長楊羽獵計麋鹿之多少誇苑囿之大小哉(史記節/事以時)¶
(諸産繁殖韻㑹繁殖滋生也周禮以隂禮教六宫鄭康/成註婦人稱寢曰宫宫隱蔽之言后象王立六宫而居)¶
(之正寢一燕寢五又曰詔王后率六后之人鄭康成註/六宫之人夫人以下分居后之六宫者舊唐書開元二)¶
(年六月内出金玉錦繡等服玩令于正殿前焚之所謂/六宫斥其珠玉在當時實有其事矣然玩全節文義槩)¶
(是奬勸其當然之詞非頌美其巳行之政不當作實事/解禮記鄭衛之音亂世之音也漢書目不視靡曼之色)¶
<pb:KR4c0014_WYG_001-64a>¶
(靡細也曼澤也靡曼之色謂色之美者也髙誘淮南子/註黄帝云夢見兩龍挺白圖即帝以授于河之都天老)¶
(曰天其授帝圖乎黄帝乃齋河洛之間至于翠媯泉大/盧魚折溜而至汎白圖蘭菜朱文以授黄帝舒受之史)¶
(記正義帝王世紀曰黄帝夢大風吹天下之塵垢皆去/帝寤而歎曰風為號令執政者也垢去土后在也天下)¶
(豈有姓風名后者哉于是依占而求之得風后于海隅/登以為相晉書職官志案黄帝時風后為侍中于周為)¶
(常伯之任三階即三台星也三階平則天下大安詳明/堂賦註魏都賦長庭砥平喻言其平如砥也魏書帝道)¶
(休明皇猷允塞皇猷皇道也允信也塞滿也/言皇道信塞滿于天下也  砥音紙又音底)方將延榮¶
光於後昆軼𤣥風於邃古擁嘉瑞臻元符登封於太山¶
篆徳於社首豈與乎七十二帝同條而共貫哉(延施及/也榮榮)¶
<pb:KR4c0014_WYG_001-64b>¶
(名也光光華也即長楊賦所謂延光比榮之意後昆後/代也書仲虺之誥垂裕後昆軼過之也𤣥風𤣥妙之風)¶
(宋書將洒𤣥風於四區道斯民於至徳楚辭遂古之初/誰傳道之王逸註遂往也邃古遂古義同班固典引以)¶
(望元符之臻章懐太子註元大也符瑞也長楊賦俟元/符以禪梁父之基增泰山之髙延光于將來比榮于往)¶
(號漢書管仲曰古者封泰山禪梁父者七十二家而夷/吾所記者十有二焉昔無懷氏封泰山禪云云虙羲封)¶
(泰山禪云云神農氏封泰山禪云云炎帝封泰山禪云/云黄帝封泰山禪云云顓頊封泰山禪云云帝嚳封泰)¶
(山禪云云堯封泰山禪云云舜封泰山禪云云禹封泰/山禪㑹稽湯封泰山禪云云周成王封泰山禪於社首)¶
(風俗通封太山封者立石髙一丈二尺刻之曰事天以/禮立身以義事父以孝成名以仁四守之内莫不為郡)¶
(縣四夷八蠻咸來供職與天下無極人民蕃息天禄永/得祭上𤣥尊而爼生魚壇廣十二丈髙三尺階三等必)¶
<pb:KR4c0014_WYG_001-65a>¶
(於其上示増髙也刻石紀號著已績也或曰金泥銀繩/印之璽下篆徳謂篆刻于石以頌功徳也應劭曰社首)¶
(山名在博縣元和郡縣志社首山在兖州乾封縣西北/二十六里漢書夫帝王之道豈不同條共貫歟  軼音)¶
(逸邃/音粹)君王于是迴蜺旌反鑾輿訪廣成於至道問大隗¶
之幽居使罔象掇𤣥珠於赤水天下不知其所如也(上/林)¶
(賦拖霓旌張揖註析羽毛染以五采綴以縷為旌有似/虹蜺之氣也西都賦乗鑾輿備法駕莊子黄帝立為天)¶
(子十九年令行天下聞廣成子在于空同之上故往見/之曰我聞吾子達于至道敢問至道之精吾欲取天地)¶
(之精以佐五穀以養人民吾又欲官隂陽以遂羣生為/之奈何又莊子黄帝將見大隗乎具茨之山方明為御)¶
(昌㝢驂乗張若謵朋前馬昆閽滑稽後車至于襄城之/野七聖皆迷無所問途適遇牧馬童子問途馬曰若知)¶
<pb:KR4c0014_WYG_001-65b>¶
(具茨之山乎曰然若知大隗之所存乎曰然黄帝曰異/哉小童非徒知具茨之山又知大隗之所存陸徳明註)¶
(大隗或云大司神名也又莊子黄帝遊乎赤水之北登/乎崑崙之邱而南望還歸遺其𤣥珠使知索之而不得)¶
(使離朱索之而不得使喫詬索之而不得乃使象罔象/罔得之黄帝曰異哉象罔乃可以得之乎陸徳明註赤)¶
(水在崑崙山下又莊子吾聞至人尸居環堵之室而百/姓猖狂不知其所如往  古賦辯體大獵賦與子虛上)¶
(林羽獵等賦首尾布叙用事遣辭多相出入又曰太白/天才英卓所作古賦差强人意但俳之蔓雖除律之根)¶
(故在雖下筆有光燄時作竒/語只是六朝賦爾  隗音危)¶
　¶
　李太白集注巻一¶
