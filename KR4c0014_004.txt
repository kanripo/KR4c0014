# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:08.803725
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷四
<pb:KR4c0014_WYG_004-1a>¶
欽定四庫全書¶
　李太白集注巻四¶
　　　　　　　　　　　　錢塘　王𤦺　撰¶
　樂府三十七首¶
　　關山月(樂府古題要解關山月傷離别也蕭士贇/曰關山月者樂府鼓角横吹十五曲之一)¶
　　(王褒詩云無復/漢地關山月)¶
明月出天山蒼茫雲海間長風幾萬里吹度玉門關漢¶
下白登道胡窺靑海灣由來征戰地不見有人還戍客¶
<pb:KR4c0014_WYG_004-1b>¶
望邊色(一作/邑)思歸多苦顔高樓當此夜嘆息未應閒(一/作)¶
(還西漢書貳師将軍與右賢王戰於天山晉灼註天山/在  域近蒲類國去長安八千餘里顔師古註天山卽)¶
(祁連山也匃奴謂天為祁連今鮮卑語尚然輿地廣記/伊州伊吾縣有天山胡人呼為折漫羅山每過之皆下)¶
(馬拜一名雪山北邊備對天山卽祈連山也又名時漫/羅山又名祁漫羅山葢虜語謂祁連也時漫羅也祁漫)¶
(羅也皆天也通典元和志於張掖縣旣著祁連山矣而/伊西庭三州皆有此山則是自甘張掖而西至於庭州)¶
(相去三千五六百里而天山皆能周徧其地則此山亦/廣長矣月出於東而天山在西今曰明月出天山葢自)¶
(征夫而言巳過天山之西而迴首東望則儼然見明月/出於天山之外也陸機詩長風萬里舉玉門關詳見前)¶
(巻註漢書匃奴引兵南踰句注攻太原至晉陽下髙帝/自将兵往擊之會冬大寒雨雪卒之墮指者十二三於)¶
<pb:KR4c0014_WYG_004-2a>¶
(是冒頓陽敗走誘漢兵漢兵逐擊冒頓冒頓匿其精兵/見其羸弱於是漢悉兵三十二萬北逐之高帝先至平)¶
(城步兵未盡到冒頓縱精兵三十餘萬騎圍高帝於白/登七日漢兵中外不得相救餉顔師古註白登在平城)¶
(東南去平城十餘里輿地廣記雲州雲中縣有白登山/匃奴圍漢高祖於此周書吐谷渾治伏俟城在靑海西)¶
(十五里靑海周圍千餘里建德五年其國大亂高祖詔/皇太子征之軍渡靑海至伏俟城夸吕遁去虜其餘衆)¶
(而還一統志西海在陜西西寧衞城西三百餘里海方/數百里一名卑禾羌海俗呼青海潛確居類書洮州衞)¶
(有青海在洮水之西周圍千里中有小山隋将段文振/西征逐虜於青海卽此𤦺按青海隋時屬吐谷渾唐高)¶
(宗時為吐蕃所據儀鳯中李敬元開元中王君㚟張景/順崔希逸皇甫惟明王忠嗣先後與吐蕃攻戰皆近其)¶
(地相去/不逺)¶
<pb:KR4c0014_WYG_004-2b>¶
　　獨漉篇(蕭士贇曰獨漉篇卽拂舞歌五曲中之獨/祿篇也特太白集中禄字作漉字其間命)¶
　　(意造辭亦模倣規擬但古詞為父報仇太白言為/國雪恥耳古詞曰獨禄獨禄水深泥濁泥濁尚可)¶
　　(水深殺我嗈嗈雙雁遊戲田畔我欲射雁念子孤/散翩翩浮萍得風遥輕我心何合與之同并空牀)¶
　　(低幃誰知無人夜衣錦繡誰别偽真刀鳴鞘中倚/牀無施父寃不報欲活何為猛虎斑斑遊戲山間)¶
　　(虎欲殺人不避豪賢𤦺按樂府諸書亦有引古詞/作獨鹿者亦有作獨漉者是禄鹿漉古者通用非)¶
　　(始於太/白也)¶
獨漉水中泥水濁不見月不見月尚可水深行人没(右/為)¶
(一解劉履曰獨漉疑地名𤦺按上谷郡涿州有地名獨/鹿一名濁鹿者是也又小網名罜䍡荀子作獨鹿成相)¶
<pb:KR4c0014_WYG_004-3a>¶
(篇曰恐爲子胥身離凶進諫不聽剄而獨鹿棄之江楊/倞註國語曰鳥獸成水蟲孕水虞於是乎禁罜䍡賈云)¶
(罜䍡小罟也或/謂此未可知)越鳥從南來胡雁(蕭本/作鷹)亦北度(蕭本/作渡)我¶
欲彎弓向天射惜其中道失歸路(右為/二解)落葉别樹飄零¶
隨風客無所託悲與此同(右為/三解)羅帷舒巻似有人開明¶
月直入無心可猜(右為/四解)雄劒挂壁時時龍鳴不斷犀象¶
繡(繆本/作羞)澁苔生國恥未雪何由成名(右為五解梁簡文/帝七勵拭龍泉之)¶
(雄劒瑩魏國之寳刀拾遺記帝顓頊有曵影之劍騰空/而舒若四方有兵此劍則飛起指其方則尅伐未用之)¶
(時常於匣裏如龍虎之吟曹植七啟歩光之劒華藻繁/縟陸斷犀象未足稱㒞李周翰註言劒之利也犀象之)¶
<pb:KR4c0014_WYG_004-3b>¶
(獸其皮堅晉書國/恥未雪夙夜憂憤)神鷹夢澤不顧鴟鳶爲君一擊鵬摶¶
(繆本作/摶鵬)九天(右為六解太平廣記楚文王好獵有人獻/一鷹王見其殊常故為獵於雲夢之澤毛)¶
(羣羽族爭噬共搏此鷹瞪目遠瞻雲際俄有一物鮮白/不辨其鷹竦翮而升矗若飛電須㬰羽墮如雪血下如)¶
(雨良乆有大鳥墜地其兩翅廣十餘里喙邊有黄衆莫/能知時有博物君子曰此大鵬雛也出幽明錄蕭士贇)¶
(曰此比興之意謂士之用世當為國雪恥立大功以成/名如神鷹之不顧凡鳥而但撃九天之鵬也  𤦺按此)¶
(詩依約古辭當分六解解各一意峰斷雲連似離/似合其體固如是也若强作一意釋去更無是處)¶
　　登高丘而望逺海(此題舊無傳聞郭茂倩樂府詩/集編是詩於相和曲中魏文帝)¶
　　(登山而逺望一篇之後疑太/白擬此也然文意却不類)¶
<pb:KR4c0014_WYG_004-4a>¶
登高丘望遠海六鼇骨已霜三山流安在扶桑半摧折¶
白日沉光彩銀臺金闕如夢中秦皇漢武空相待精衞¶
費木石黿鼉無所憑君不見驪山茂陵盡灰滅牧羊之¶
子來攀登盜賊劫寳玉精靈竟何能窮兵黷武今如此¶
鼎湖飛龍安可乗(列子渤海之東不知幾億萬里有大/壑焉實惟無底之谷其中有五山焉)¶
(一曰岱輿二曰員嶠三曰方壺四曰瀛洲五曰蓬萊五/山之根無所連著常隨潮波上下徃還不得暫峙焉仙)¶
(聖毒之訴之於帝帝恐流於西極失羣聖之居乃命禺/疆使巨鼇十五舉首而戴之迭為三番六萬歲一交焉)¶
(五山始峙而龍伯之國有大人舉足不盈數歩而曁五/山之所一釣而連六鼇合負而趨歸其國灼其骨以數)¶
<pb:KR4c0014_WYG_004-4b>¶
(焉於是岱輿員嶠二山流於北極沉於大海仙聖之播/遷者巨億計山海經湯谷上有扶桑十日所浴在黒齒)¶
(北居水中有大木九日居下枝一日居上枝江淹别賦/日下壁而沉彩張衡思𤣥賦聘王母於銀臺註云銀臺)¶
(王母所居史記自威宣燕昭使人入海求蓬萊方丈瀛/洲此三神山者其傳在渤海中去人不逺患且至則船)¶
(風引而去葢嘗有至者仙人及不死之藥皆在焉其物/禽獸盡白而黄金銀為宫闕未至望之如雲及到三神)¶
(山反居水下臨之風輒引去終莫能至云及至秦始皇/并天下至海上則方士言之不可勝數始皇自以為至)¶
(海上而恐不及矣使人乃齎童女入海求之船交海中/皆以風為解曰未能至望見之焉今天子遣方士入海)¶
(求蓬萊安期生之屬居久之求蓬萊安期生莫能得精/衞鳥常銜西山木石以湮東海詳見大鵬賦註竹書紀)¶
(年穆王三十七年大起九師東至於九江架黿鼉以為/梁遂伐越至于紆精衞二句葢言海之深廣非木石可)¶
<pb:KR4c0014_WYG_004-5a>¶
(填而黿鼉為梁之説亦虚而無所憑據以明三山之必/不可到也漢書秦始皇帝葬於驪山之阿下錮三泉上)¶
(崇山墳其高五十餘丈周回五里有餘石椁為游館人/膏為燈燭水銀為江海黃金為鳬雁珍寳之藏機械之)¶
(變棺槨之麗宫館之盛不可勝原又多殺宫人生埋工/匠計以萬數天下苦其役而反之驪山之作未成而周)¶
(章百萬之師至其下矣項籍燔其宫室營宇往者咸見/發掘其後牧兒亡羊羊入其鑿牧者持火照求羊失火)¶
(燒其藏椁漢武外傳元狩二年二月丁卯帝崩三月葬/茂陵北齊書終自灰滅晉書漢天子卽位一年而為陵)¶
(天下供賦三分之一供宗廟一供賔客一充山陵漢武/帝享年久長比葬而茂陵不復容物其樹皆已可拱赤)¶
(眉取陵中物不能減半於今猶有朽帛委積金玉未盡/三國志陸抗傳窮兵黷武動費萬計抱朴子黃帝於荆)¶
(山之下鼎湖之中飛九/开成乃乗龍登天也)¶
<pb:KR4c0014_WYG_004-5b>¶
　　陽春歌(宋吳邁逺作陽春歌梁沈約/作陽春曲此詩似擬之而作)¶
長安白日照春空綠楊結烟桑(一作/垂)裊風披香殿前花¶
始紅流芳發色繡户中繡戸中相經過飛燕皇后輕身¶
舞紫宫夫人絶世歌聖君三萬六千日歲歲年年奈樂¶
何(三輔黄圖未央宮有披香殿雍錄慶善官有披香殿/鮑照詩文忩繡户垂羅幕趙后外傳飛燕縁主家大)¶
(人得入宫召幸自此特幸號趙皇后獨異志趙飛燕身/輕能為掌上舞西京賦正紫宫於未央薛綜註天有紫)¶
(微宫王者象之李善註辛氏三秦記曰未央宫一名紫/微宮然未央為總稱紫宫其中别名漢書孝武李夫人)¶
(本以倡進初夫人兄延年性知音善歌舞武帝愛之延/年侍上起舞歌曰北方有佳人絶世而獨立一顧傾人)¶
<pb:KR4c0014_WYG_004-6a>¶
(城再顧傾人國寧不知傾城與傾國佳人難再得上嘆/息曰世豈有此人乎平陽主因言延年有女弟上乃召)¶
(見之實妙麗善/舞由是得幸)¶
　　楊叛兒(通典楊叛兒本童謡也齊隆昌時女巫之/子曰楊旻少隨母入内及長為太后所寵)¶
　　(童謡云楊婆兒共戲來/而歌語訛遂成楊叛兒)¶
君歌楊叛兒妾勸新豐酒何許最關人烏啼白門柳烏¶
啼隱楊花君醉畱妾家博山爐中沉香火雙烟一氣淩¶
紫霞(梁元帝詩試酌新豐酒遙勸陽臺人宋書宣陽門/民間謂之白門胡三省通鑑註白門建康城西門)¶
(也西方色白故以為稱古楊叛由暫出白門前楊栁可/藏烏歡作沉水香儂作博山爐吕大臨考古圗按漢朝)¶
<pb:KR4c0014_WYG_004-6b>¶
(故事諸王出閣則腸博山香爐晉東宫舊事曰太子服/用則有博山香爐一云爐象海中博山下有盤貯湯使)¶
(潤氣蒸香以象海之回環此噐世多有之形製大小不/一南方草木狀交趾有蜜香樹幹似柜柳其花白而繁)¶
(其葉如橘欲取香伐之經年其根幹枝節各有别色也/木心與節堅黑沉水者為沉香法苑珠林南州異物志)¶
(曰沉水香出日南欲取當先斫壞樹著地積乆外自朽/爛其心至堅者置水則沉名曰沉香楊升菴曰古楊叛)¶
(曲僅二十字太白衍之為四十四字而樂府之妙思益/顯隱語益彰其筆力似烏獲扛龍文之鼎其精光似光)¶
(弼領子儀之軍矣書曰葛伯仇餉非孟子解之後人不/知仇餉為何語沉水博山之句非太白以雙烟一氣解)¶
(之樂府之/妙亦隱矣)¶
　　雙燕離(初學記琴歴曰/琴曲有雙燕離)¶
<pb:KR4c0014_WYG_004-7a>¶
雙燕復雙燕雙飛令人羨玊樓珠閣不獨棲金忩繡户¶
長相見栢梁失火去因入吳王宫吳宫又焚蕩雛盡巢¶
亦空憔悴一身在孀雌憶故雄雙飛難再得傷我寸心¶
中(張超靈帝河間舊廬碑金忩鬱律玉壁内璫漢武内/傳太初元年十一月巳酉天火燒栢梁臺三輔黄圖)¶
(栢梁臺武帝元鼎二年春起此臺在長安城中北闕内/三輔舊事云以香栢為梁也太初中臺災太平御覧吳)¶
(地記曰春申君都吳宮加巧飾春申君死吏照燕窟失/火遂焚沈約詩可憐桂樹枝單雄憶故雌列女傳夜半)¶
(悲鳴想/其故雄)¶
　　山人勸酒(此題未詳所始而樂府詩集/編太白是作入琴曲歌辭中)¶
<pb:KR4c0014_WYG_004-7b>¶
蒼蒼雲松落落綺皓春風爾來為阿誰胡蝶忽然滿芳¶
草秀眉霜雪顔桃花(繆本作/桃花貌)骨靑髓綠(繆本作青/髓緑髪)長美¶
好稱是秦時避世人勸酒相歡不知老各守麋(一作/兔)鹿¶
志恥隨龍虎爭&KR1554;起佐(一作/安)太子漢皇乃復驚顧謂戚¶
夫人彼翁羽翼成歸來商山下泛若雲無情舉觴酹巢¶
由洗耳何獨(一作/太)清浩歌望嵩岳意氣還(一作/遥)相傾(史/記)¶
(上欲廢太子立戚夫人子趙王如意吕后恐畱侯為畫/計曰上不能致者天下有四人四人者年老矣皆以為)¶
(上慢侮人故逃匿山中義不為漢臣然上高此四人今/誠能無愛金玊璧帛令太子為書卑辭安車因使辯士)¶
<pb:KR4c0014_WYG_004-8a>¶
(固請宜來來以為客時時從入朝令上見之則必異而/問之上知此四人賢則一助也於是吕后令吕澤使人)¶
(奉太子書卑辭厚禮迎此四人十二年上疾益甚愈欲/易太子及燕置酒太子侍四人從太子年皆八十有餘)¶
(鬚眉皓白衣冠甚偉上怪之問曰彼何為者四人前對/各言姓名曰東園公甪里先生綺里季夏黄公上大驚)¶
(曰吾求公數歲公避逃我今公何自從吾兒遊乎四人/皆曰陛下輕士善罵臣等義不受辱故恐而亡匿竊聞)¶
(太子為人仁孝恭敬愛士天下莫不延頸欲為太子死/者故臣等來耳上曰煩公幸卒調䕶太子四人為壽巳)¶
(畢趨去上目送之召戚夫人指示四人曰我欲易之彼/四人輔之羽翼已成難動矣吕后真而主矣戚夫人泣)¶
(上曰為我楚舞我為若楚歌歌曰鴻鵠高飛一舉千里/羽翮巳就横絶四海橫絶四海當可奈何雖有矰繳尚)¶
(安所施歌數闋戚夫人嘘唏流涕上起去罷酒竟不易/太子者留侯本招此四人之力也路史園公綺里季夏)¶
<pb:KR4c0014_WYG_004-8b>¶
(黄公甪里先生代之所謂四皓者遭秦苛政避地商之/藍田山中漢高招之以皇帝善慢士不至追帝為戚姬)¶
(故欲易太子高后以畱侯計致之太子以定四老人之/力也去勿復見後俱葬於安陵三國志龎統傳向者之)¶
(論阿誰為失古詩不知貽阿誰後漢書鄭𤣥秀眉明目/容儀温偉神仙傳魯女生絶穀八十餘年日少壯色如)¶
(桃花黄庭内景經骨青筋赤髓如霜阮籍詩自非王子/晉誰能長美好陶潛詩丈夫志四海我願不知老張華)¶
(詩龍虎方交爭七國並抗衡北史陛下不以劉裕&KR1554;起/納其貢使韻會&KR1554;暴起也通典商州上洛縣有商山亦)¶
(名地肺山亦名楚山四皓所隱通鑑地理通釋商山在/商州商洛縣南一里廣韻酹以酒沃地也李善文選註)¶
(琴操曰堯大許由之志禪為天子由以其言不善乃臨/河而洗耳李陵詩曰許由不洗耳後世有何徴魏子曰)¶
(昔者許由之立身也恬然守志存巳不甘禄位洗耳不/受帝堯之讓謙退之高也益都耆舊傳秦宓對王商曰)¶
<pb:KR4c0014_WYG_004-9a>¶
(昔堯優許由非不𢎞也洗其兩耳皇甫謐逸士傳曰巢/父者堯時隱人也及堯譲位乎許由也由以告巢父焉)¶
(巢父責由曰汝何不隱汝光見若身揚若名令聞若汝/非吾友也乃撃其膺而下之由悵然不自得乃過清泠)¶
(之水洗其耳皇甫謐高士傳曰巢父聞許由之為堯所/讓也以為汚乃臨池水而洗耳譙周古史考曰許由堯)¶
(時人也隱箕山恬泊養性無欲於世堯禮待之終不肯/就時人高其無欲遂崇大之曰堯將以天下讓許由由)¶
(恥聞之乃洗其耳或曰又有巢父與許由同志或云許/由夏常居巢故一號巢父不可知也凡書傳言許由則)¶
(多言巢父者少矣范曄後漢書嚴子陵謂光武曰昔唐/堯著徳巢父洗耳士各有志何至相廹乎書傳之説洗)¶
(耳參差不同楚詞臨風怳兮浩歌劉良註浩大也初學/記嵩高山者五岳之中岳也南有許由山高大四絶其)¶
(北有潁水堯聘許由其處猶有壇墠鮑照詩握君手執/杯酒意氣相傾死何有蕭士贇曰太白蓋為明皇欲廢)¶
<pb:KR4c0014_WYG_004-9b>¶
(太子瑛有感而作是詩時盧鴻王希夷隱居嵩山李元/愷吳筠之徒皆以隱逸稱或召至闕庭或遣問政事徒)¶
(爾高談未有能如四皓之一言而太子得不易也末句/曰浩歌望嵩岳意氣還相傾深不滿於當時嵩岳之隱)¶
(者歟𤦺按此詩大意美四皓當暴秦之際能避世隱居/及漢有天下雖一出而輔佐太子乃功成身退曽不繫)¶
(情爵位真可以希風巢許者矣箕山潁水是二子洗耳/盤桓之地俱在嵩山故望之而慨焉生慕巢由如在意)¶
(氣可以相傾此正尚友古人之意初無譏評獨清之説/明皇一証其見左矣  &KR1554;許勿切音近旭或音忽酹音)¶
(類/)¶
　　于闐採花(胡震亨曰于闐採花陳隋時曲名本辭/云山川雖異所草木尚同春亦如溱洧)¶
　　(地自有採花人太白則借明妃陷虜傷君子不逢/明時為䜛妬所蔽賢不肖易置無可辨蓋亦以自)¶
<pb:KR4c0014_WYG_004-10a>¶
　　(寓意焉漢書西域傳于闐國王治西城去長安九/千六百七十里周書于闐國在葱嶺之北二百餘)¶
　　(里東去長安七千/七百里  闐音田)¶
于闐採花人自言花相似明妃一朝西入胡胡中美女¶
多羞死乃知漢地多明姝胡中無花可方比丹青能令¶
醜者妍無鹽翻在深宫裏自古妒蛾眉胡沙埋皓齒(西/京)¶
(雜記元帝後宫旣多不得常見乃使畫工圖其形按圗/召幸之諸宫人皆賂畫工多者十萬少者亦不減五萬)¶
(獨昭君不肯遂不得見後匈奴入朝求美人為閼氏於/是上按圗以昭君行及去召見貌為後宫第一善應對)¶
(舉止閑雅帝悔之而名籍已定重失信於外國故不復/更人乃窮案其事畫工皆棄市籍其家資皆巨萬野客)¶
<pb:KR4c0014_WYG_004-10b>¶
(叢書晉文帝諱昭以昭君為明妃新序齊有婦人極醜/無雙號曰無鹽女其為人也臼頭深目長指大節昻鼻)¶
(結喉肥項少髪折腰出胸皮膚若漆行年三十無所容/人衒嫁不售流棄莫執於是乃拂拭短褐自詣宣王謂)¶
(謁者曰妾齊之不售女也聞君王之聖徳願備後宫之/掃除頓首司馬門外唯王幸許之謁者以聞宣王方置)¶
(酒於漸臺召而見之無鹽女揚目銜齒舉手拊肘曰殆/哉殆哉如此者四宣王曰願遂聞命無鹽女對曰今大)¶
(王之君國也西有衡秦之患南有强楚之讐外有三國/之難内聚奸臣衆人不附春秋四十壯男不立一旦山)¶
(陵崩弛社稷不定此一殆也漸臺五重黄金白玉琅玕/龍疏翡翠珠璣莫落連飾萬民疲極此二殆也賢者伏)¶
(匿於山林諂䛕强於左右邪偽立於本朝諫者不得通/入此三殆也酒漿流湎以夜續朝女樂俳優縱横大笑)¶
(外不修諸侯之禮内不秉國家之治此四殆也故曰殆/哉殆哉宣王喟然而嘆曰痛乎無鹽君之言吾今乃一)¶
<pb:KR4c0014_WYG_004-11a>¶
(聞寡人之殆幾不全於是立停漸臺罷女樂退諂諛去/雕琢選兵馬實府庫四闢公門招進直言延及側陋擇)¶
(吉日立太子進慈母拜無鹽君為王后而國大安者醜/女之力也吕覧靡曼皓齒高誘註皓齒詩所謂齒如瓠)¶
(&KR1608;者也琦按昭君事本是畫工醜圖其形以致不得召/見太白則謂丹青能令醜者妍無鹽翻在深宮裏熟事)¶
(化新精采一變真所謂/聖於詩者也  姝音樞)¶
　　鞠歌行(陸機鞠歌行序按漢宫閣有含章鞠室靈/芝鞠室後漢馬防第宅下臨道連閣通池)¶
　　(鞠城彌於街路鞠歌將謂此也又東阿王詩連騎/撃壌或謂蹙鞠乎三言七言雖竒寳名噐不遇知)¶
　　(巳終不見重願逢知巳以託意焉按樂府詩/集王僧䖍伎錄平調有七曲其七曰鞠歌行)¶
玉不自言如桃李魚目笑之卞和恥楚國青蠅何太多¶
<pb:KR4c0014_WYG_004-11b>¶
連城白璧遭讒毁荆山長號泣血人忠臣死為刖足鬼¶
聽曲知甯戚夷吾因小妻秦穆五羊皮買死百里奚洗¶
拂青雲上當時賤如泥朝歌鼔刀叟虎變磻溪中一舉¶
釣六合遂荒營丘東平生渭水曲誰識(一作/數)此老翁奈¶
何今之人雙目送飛鴻(史記桃李不言下自成蹊張協/詩魚目笑明月新序荆人卞和)¶
(得玊璞而獻之荆厲王使玉尹相之曰石也王以和為/謾而斷其左足厲王薨武王卽位和復奉玉璞而獻之)¶
(武王使玊尹相之曰石也又以為謾而斷其右足武王/薨共王卽位和乃奉玊璞而哭於荆山中三日三夜泣)¶
(盡而繼之以血共王聞之使人問之曰天下之刑者衆/矣子刑何哭之怨也對曰寳玉而名之曰石貞士而戮)¶
<pb:KR4c0014_WYG_004-12a>¶
(之以謾此臣之所以悲也共王乃使人理其璞而得寳/焉故名之曰和氏之璧詩小雅營營青蠅止於樊豈弟)¶
(君子無信讒言鄭箋曰蠅之為蟲汙白使黒汙黒使白/喻佞人雙亂善惡也史記趙惠文王得楚和氏璧秦昭)¶
(王聞之使人遺趙王書願以十五城易璧後人所謂連/城之價正指此事列女傳寗戚欲見桓公道無從乃為)¶
(人僕将車宿齊東門之外桓公因出寗戚撃牛角而商/歌甚悲桓公異之使管仲迎之寗戚稱曰浩浩乎白水)¶
(管仲不知所謂不朝五日而有憂色其妾倩進曰君不/朝五日而有憂色敢問國家之事耶君之謀也管仲曰)¶
(昔日公使我迎寗戚寗戚曰浩浩乎白水吾不知其所/謂是故憂之其妾笑曰人巳語君矣君不知識耶古有)¶
(白水之詩詩不云乎浩浩白水鯈鯈之魚君來召我我/將安居國家未定從我焉如此寗戚之欲得仕國家也)¶
(管仲大悦以報桓公桓公乃修官府齋戒五日見寗子/因以為相齊國以治吕氏春秋百里奚之未遇時也亡)¶
<pb:KR4c0014_WYG_004-12b>¶
(虢而虜虞飯牛於秦傳鬻以五羊之皮公孫枝得而悦/之獻諸穆公三日請屬事焉穆公曰買之五羊之皮而)¶
(屬事焉無乃天下笑乎公孫枝對曰信賢而任之君之/明也讓賢而任之臣之忠也君為明君臣為忠臣彼信)¶
(賢境内将服敵國且畏夫誰暇笑乎穆公遂用之謀無/不當舉必有功史記范睢傳不意君能自致於青雲之)¶
(上楚詞吕望之鼔刀兮遭周文而得舉王逸註鼔鳴也/言太公避紂居東海之濵聞文王作興盍往歸之至朝)¶
(歌道窮困自鼔刀而屠遂西釣於渭濵文王夢得聖人/於是出獵而見之遂載以歸用以為師宋書文王将田)¶
(史編卜之曰将大獲非熊非羆天遺汝師以佐昌臣太/祖史疇為禹卜畋得臯陶其兆如此王至磻溪之水吕)¶
(尚釣於涯王下趨拜曰望公七年乃今見光景於斯尚/立變名荅曰望釣得玉璜其文要曰姬受命昌來提撰)¶
(爾雒鈐報在齊詩魯頌遂荒大東毛萇傳荒有也史記/武王已平商而王天下封師尚父於齊營丘正義曰括)¶
<pb:KR4c0014_WYG_004-13a>¶
(地志云管丘在青州臨淄北百步外城中史記衞靈公/與孔子語見蜚雁仰視之色不在孔子孔子遂行雙目)¶
(送飛鴻正用其事以喻不好賢之意蕭士贇曰太白此/詞始傷士之遭讒廢棄中羨昔賢之遇合有時末則嘆)¶
(今人不能如古人之識/士亦聊以自況云爾)¶
　　幽澗泉(樂府詩集以此首/入琴曲歌辭中)¶
拂彼白石彈吾素琴幽澗愀兮流泉深善手明徽高張¶
清心寂歴似千古松颼飅兮萬尋中見愁猿弔影而危¶
處兮叫秋木而長吟客有哀時失職(一作/志)而聽者淚淋¶
浪以霑襟乃緝商綴羽潺湲成音吾但寫聲發情(繆本/作憤)¶
<pb:KR4c0014_WYG_004-13b>¶
於妙指殊不知此曲之古今幽澗泉鳴深林(韻㑹琴節/曰徽樂書)¶
(作暉云琴之為樂絃合聲以作主徽分律以配臣古徽/十有三象十二月其一象閠用螺蚌為之近代用金玊)¶
(瑟瑟水精等寳以示明瑩顔延年詩高張生絶絃聲急/由調起李善註物理論曰琴欲髙張瑟欲下聲江淹詩)¶
(寂歴百草晦李善註寂歴凋疎貌颼飀風聲也江淹山/中楚辭風颼飀兮木道寒嵇康琴賦紛淋浪以流離東)¶
(方朔七諫泣歔欷而霑襟説文潺湲水聲/張衡歸田賦弹五絃之妙指  颼音搜)¶
　　王昭君(一作昭/君怨)二首(樂府古題要解王昭君舊史/王嬙字昭君漢元帝時匈奴)¶
　　(入朝詔以王嬙配之號寧胡閼氏一説漢元帝後/宫旣多不得常見乃使畫工圖其形按圗召幸宫)¶
　　(人皆賂畫工多者十萬少者亦不減五萬昭君自/恃容貌獨不肯與工人乃醜圖之遂不得見及後)¶
<pb:KR4c0014_WYG_004-14a>¶
　　(匈奴入朝選美人配之昭君之圗當行及入辭光/彩射人悚動左右天子方重失信外國悔恨不及)¶
　　(窮究其事畫工有杜陵毛延壽安陵陳敞新豐劉/白龔寛下杜陽望樊青皆同日棄市籍其資財漢)¶
　　(人憐昭君逺嫁為作歌詩晋文王諱昭故晋人改/為明君石崇有妓曰緑珠善歌舞以此曲教之而)¶
　　(自製王明君歌其文悲雅我本漢家子是也按樂/府詩集張永元嘉伎録相和歌吟漢四曲其二曰)¶
　　(王明/君)¶
漢家秦地月流影照(一作/送)明妃一上玊闗道天涯去不¶
歸漢月還從東海(一作/方)出明妃西嫁無來日燕支長寒¶
雪作花蛾眉憔悴沒胡沙生乏黄金枉圗畫死留青塜¶
<pb:KR4c0014_WYG_004-14b>¶
使人嗟(元和郡縣志燕支山一名刪丹山在甘州刪丹/縣南五十里東西百餘里南北二十里水草茂)¶
(美與祁速同楊炎燕支山神寜濟公祠堂碑西北之巨/鎮曰燕支本匈奴王庭漢武納渾邪開右地置武威張)¶
(掖而山界二郡間連峰委會雲蔚黛起積髙之勢四面/千里太平寰宇記青塚在振武軍金河縣西北漢王昭)¶
(君墓在古豐州上草色常青故曰青塜一統志王昭君/墓在古豐州西六十里地多白草此塜獨青故曰青塚)¶
(方頋寜人曰按史記言匈奴左方主将直上谷以東右/  主将直上郡以西而單于之庭直代雲中漢書言呼)¶
(韓邪單于自請留居光禄塞下又言天子遣使送單于/出朔方雞鹿塞後單于竟北歸庭乃知漢與匈奴徃來)¶
(之道大抵從雲中五原朔方明妃之行亦必出此故江/淹之賦李陵但云情徃上郡心留雁門而玊闗與西域)¶
(相通自是公主嫁烏孫所經太白詩漢家秦地月流影/照明妃一上玊闗道天涯去不歸誤矣顔氏家訓謂文)¶
<pb:KR4c0014_WYG_004-15a>¶
(章地理必須愜當其論梁簡文雁門太守行而言日逐/康居大宛月支蕭子暉隴頭水而云北注黄龍東流白)¶
(馬沈存中論白樂天長恨歌峨眉山下少人行/謂峨眉在嘉州非幸蜀路文人之病盖有同者)¶
　　其二¶
昭君拂玊鞍上馬啼紅頰今日漢宫人明朝胡地妾¶
　　中山孺子妾歌(樂府詩集漢書曰詔賜中山靖王/噲及孺子妾冰未央才人歌詩四)¶
　　(篇如淳曰孺子幼少稱孺子妾宫人也顔師古曰/孺子王妾之有品號者妾王之衆妾也冰其名才)¶
　　(人天子内官按此謂以歌詩賜中山王及孺子妾/未央才人等耳畧言之故云及也而陸厥作歌乃)¶
　　(謂之中山孺子妾失之逺矣/太白是題盖仍陸氏之誤也)¶
<pb:KR4c0014_WYG_004-15b>¶
中山孺子妾特以色見珍雖(一本下多/一然字)不如延年妹亦¶
是當時絕世人桃李出深井花艶驚上春一貴復一賤¶
闗天豈由身芙蓉老秋霜團扇羞網塵戚姫髠髪(繆本/作翦)¶
入舂市萬古共悲辛(李延年妹事已見本巻陽春歌註/深井即今庭中天井是周禮太府)¶
(職云上春釁寶龜及寶器鄭𤣥註上春孟春也漢書一/貴一賤北史事乃闗天漢書髙祖得定陶戚姫愛幸生)¶
(趙王如意髙祖崩恵帝立吕后為皇太后乃令永巷囚/戚夫人髠鉗衣赭衣令舂戚夫人舂且歌曰子為王母)¶
(為虜終日舂薄暮常與死為/伍相離三千里當誰使告汝)¶
　　荆州歌(唐時荆州𨽻山南東道領江陵枝江當陽/長林石首松滋公安荆門八縣天寶元年)¶
<pb:KR4c0014_WYG_004-16a>¶
　　(改為江/陵郡)¶
白帝城邊足風波瞿塘五月誰敢過荆州麥熟繭成蛾¶
繰絲憶君頭緒多撥穀飛鳴奈妾何(通典䕫州奉節縣/有白帝城按唐之)¶
(奉節縣即漢之魚復縣也王莽時公孫述據蜀有白龍/出殿前井中述以為瑞自稱白帝更號魚復曰白帝城)¶
(劉先主改曰永安官即其地在䕫州府城東山上初學/記荆州圗記曰白帝城西臨大江東南髙二百丈西北)¶
(髙一千丈水經注廣溪峽中有瞿塘黄龍二灘夏水洄/復沿泝所忌太平寰宇記瞿塘峽在䕫州東一里古西)¶
(陵峽也連崖千丈奔流電激舟人為之恐懼本草陳蔵/器曰布穀隖鳩也江東呼為獲榖亦曰郭公北人名撥)¶
(穀似鷂長尾牡牝/飛鳴以翼相摩撃)¶
<pb:KR4c0014_WYG_004-16b>¶
　　設辟邪伎鼔吹雉子班曲辭(雉子班樂府觧題曰/古詞云雉子髙飛止)¶
　　(黄鵠飛之以千里雄來飛從雌視盖取首二字以/命名也若梁簡文帝妒場時向隴則竟全篇咏雉)¶
　　(矣宋何承天有雉子遊原澤篇則言避世之士抗/志清霄視卿相功名猶冰炭之不相入太白此詩)¶
　　(盖擬何氏而作又樂府詩集古今樂録曰梁三朝/樂第四十一設辟邪伎鼓吹作雉子班曲引去來)¶
　　(辟邪獸名孟康漢書註桃拔一名符㧞似鹿長尾/一角者或為天鹿兩角者或為辟邪辟邪伎者盖)¶
　　(假為辟邪獸之/形而舞者也)¶
辟邪伎作鼓吹驚雉子班之奏曲成喔咿振迅欲飛鳴¶
扇錦翼雄風生雙雌同飲啄趫悍誰能争乍向草中耿¶
<pb:KR4c0014_WYG_004-17a>¶
介死不求黄金籠下生天地至廣大何惜遂物情善巻¶
讓天子務光亦逃名所貴曠士懐朗然合太清(韓詩外/傳翾翾)¶
(十步之雀喔咿而笑之鮑照舞鶴賦振迅騰摧西京賦/趫悍虓豁李善文選註薛君韓詩章句曰雉耿介之鳥)¶
(也禮記正義或謂雉鳥耿介被人所獲必自屈折其頭/而死荘子舜以天下讓善巻善巻曰予立于宇宙之中)¶
(冬日衣皮毛夏日衣葛絺春耕種形足以勞動秋收斂/身足以休食日出而作日入而息逍遥於天地之間而)¶
(心意自得吾何以天下為哉悲夫子之不知予也遂不/受於是去而入深山莫知其處湯伐桀尅之讓務光曰)¶
(智者謀之武者遂之仁者居之古之道也吾子胡不立/乎務光曰廢上非義也殺民非仁也人犯其難我享其)¶
(利非亷也吾聞之曰非其義者不受其禄無道之世不/踐其土况尊我乎吾不忍久見也乃負石而自沉於廬)¶
<pb:KR4c0014_WYG_004-17b>¶
(水鮑照詩安知曠/士懐  趫音蹺)¶
　　相逢行(樂府詩集相逢行一曰相逢狹路間行亦/曰長安有狹邪行樂府觧題曰古詞文意)¶
　　(與雞鳴/曲同)¶
相逢紅塵内髙揖黄金鞭萬戸垂楊裏君家阿那邊(西/都)¶
(賦紅塵四合烟雲相連傅縡詩本珍白玉鐙因飾黄金/鞭陸機詩皎皎彼姝女阿那當軒織吕向註阿那柔順)¶
(貌/)¶
　　古有所思(蕭本作古有所思行曲宋書漢鼔吹鐃/歌十八曲有有所思  樂府古題要觧)¶
　　(有所思其詞大畧言有所思乃在大海南何用問/遺君雙珠瑇瑁簮聞君有他心燒之當風揚其灰)¶
<pb:KR4c0014_WYG_004-18a>¶
　　(從今已徃勿復相思而與君絕也若齊王融如/何有所思梁劉繪别離安可再但言離思而已)¶
我思仙(一作/佳)人乃在碧(許本/作北)海之東隅海寒多天風白¶
波連山(一作/天)倒蓬壺長鯨噴湧不可涉撫心茫茫淚如¶
珠西來青鳥東飛去願寄一書謝麻姑(十洲記東海之/東登岸一萬里)¶
(東復有碧海廣狹浩汗與東海等水既不鹹苦正作碧/色甘香味美木華海賦波如連山拾遺記蓬壺蓬萊也)¶
(陸厥李夫人及貴人歌洞房明月夜對此淚如珠漢武/故事七月七日上於承華殿齋正中忽有一青鳥從西)¶
(方來集殿前上問東方朔朔曰此西王母欲來也有頃/王母至有二青鳥如烏夾侍王母旁神仙傳王逺遣人)¶
(召麻姑麻姑至是好女子年可十八九許於頂上作髻/餘髪散垂至腰衣有文采而非錦綺光彩耀目不可名)¶
<pb:KR4c0014_WYG_004-18b>¶
(状/)¶
　　久别離(胡震亨曰江淹擬古始有古别離後乃有/長别離生别離等名此久别離及逺别離)¶
　　(皆自為之名其源/則出於古别離也)¶
别來㡬春未還家玊窻五見櫻桃花况有錦字書開緘¶
使(一作/令)人嗟至(繆本無/至字)此腸斷彼心絕雲鬟緑鬢罷梳¶
(繆本/作攬)結愁如回飇亂白雪去年寄書報陽臺今年寄書¶
重相催東風兮東風(繆本作胡/為乎東風)為我吹行雲使西來待¶
來竟不來落花寂寂委青苔(本草櫻桃樹不甚髙春初/開白花繁英如雪説文鬟)¶
<pb:KR4c0014_WYG_004-19a>¶
(總髪也亦謂之髻謝靈運詩回飇流輕雪回飇回旋/之風也陽臺行雲俱見二巻註  緘音兼飇音標)¶
　　白頭吟(西京雜記司馬相如将䀻茂陵人女為妾/卓文君作白頭吟以自絕相如乃止詞曰)¶
　　(皚如山上雪皎若雲中月聞君有兩意故來相訣/絕今日斗酒㑹明日溝水頭蹀躨御溝上溝水東)¶
　　(西流淒淒重淒淒嫁娶不須/啼願得一心人白頭不相離)¶
錦水東北流波蕩雙鴛鴦雄巢漢宫樹雌弄秦草芳寜¶
同萬死碎綺翼不忍雲間兩分張(華陽國志錦江織錦/濯其中則鮮明濯他)¶
(江則不好一統志二江一名汶江一名流江經成都府/城南七里蜀守李冰既鑿離堆又開二渠一渠由永康)¶
(過新繁入成都謂之外江一渠由永康過郫入成都謂/之内江蜀人以此水濯錦鮮明故又名錦江古今註鴛)¶
<pb:KR4c0014_WYG_004-19b>¶
(鴦水鳥鳬類也雌雄未嘗相離人得其一則一思而至/死故曰匹鳥魏書彭城王傳在南百口生死分張分張)¶
(猶分/離也)此時阿嬌正嬌妒獨坐長門愁日暮但願君恩頋¶
妾深豈惜黄金買詞賦相如作賦得黄金丈夫好新多¶
異心一朝将聘茂陵女文君因贈(一作/賦)白頭吟東流不¶
作西歸水落花辭條羞故林(阿嬌漢武帝陳皇后之小/字見本巻後註司馬相如)¶
(長門賦序孝武皇帝陳皇后時得幸頗妒别在長門宫/愁悶悲思聞蜀郡成都司馬相如天下工為文奉黄金)¶
(百斤為相如文君取酒因於觧悲愁之詞而相如為文/以悟主上皇后復得親幸傅𤣥苦相篇玉顔随年變丈)¶
(夫多好新子夜歌不見/東流水何時復西歸)兎絲故(蕭本/作固)無情随風任傾倒¶
<pb:KR4c0014_WYG_004-20a>¶
誰使女蘿枝而來強縈抱兩草猶一心人心不如草莫¶
捲龍鬚席從他生網絲且留琥珀枕或有夢來時覆水¶
再收豈滿杯棄妾已去難重回古來(繆本/作時)得意不相負¶
袛今惟見青陵臺(爾雅翼女蘿兎絲其實二物也然皆/附木上釋草云唐䝉女蘿女蘿兎絲)¶
(郭曰别四名則是謂一物矣廣雅云女蘿松蘿也莵丘/莵絲也則是兩物陸璣亦云今兎絲蔓連草上生黄赤)¶
(如金藥中兎絲子是也非松蘿松蘿自蔓松上生枝正/青與兎絲迥異以予考之誠然今女蘿正青而細長無)¶
(雜蔓故山鬼章云被薜荔兮帶女蘿蘿青而長如帶也/何與兎絲事然兩者皆附木或當有時相蔓古樂府云)¶
(南山羃羃兎絲花北陵青青女蘿樹由來花葉同一心/今日枝條分兩處唐樂府亦云兎絲故無情随風任傾)¶
<pb:KR4c0014_WYG_004-20b>¶
(倒誰使女蘿枝而來強縈抱兩草猶一心人心不如草/則古今多疑其為二物者博物志魏文帝所記諸物相)¶
(似亂者女蘿寄生兎絲兎絲寄生木上根不著地然則/女蘿有寄生兎絲上者釋草女蘿兎絲或亦此義耳長)¶
(樂佳古詞玉枕龍鬚席郎眠何處牀胡三省通鑑註龍/鬚席以龍鬚草織成今淮上安慶府居人多能織龍鬚)¶
(席西京雜記趙飛燕女弟遺飛燕琥珀枕太平御覧廣/雅曰琥珀珠也生地中其上及旁不生草淺者四五尺)¶
(深者八九尺大如斛削去皮成琥珀初時如桃膠凝堅/乃成其方人以為枕出博南縣後漢書覆水不收宜深)¶
(思之獨異志搜神記曰宋康王以韓朋妻美而奪之使/朋築青陵臺然後殺之其妻請臨喪遂投身而死王命)¶
(分埋臺左右期年各生一梓樹及大樹枝條相交有二/鳥哀鳴其上因號之曰相思樹太平寰宇記河南道濟)¶
(州鄆城縣有青陵臺郡國志云宋王納韓憑之妻使憑/運土築青陵臺至今臺跡依約一統志青陵臺在開封)¶
<pb:KR4c0014_WYG_004-21a>¶
(府封丘縣界宋康王欲奪其舍人韓憑之妻乃築臺望/之憑妻作詩曰南山有鳥北山張羅鳥自髙飛羅當奈)¶
(何遂自/縊死)¶
　　其二(蕭士贇曰按此篇出入前/篇語意多同或謂初本云)¶
錦水東流碧波蕩雙鴛鴦雄巢漢宫樹雌弄秦草芳相¶
如去蜀謁武帝赤車駟馬生輝光一朝再覽大人作萬¶
乗忽欲凌雲翔聞道阿嬌失恩寵千金買賦要君王(華/陽)¶
(國志司馬相如初入長安題市門曰不乗赤車駟馬不/過汝下也史記司馬相如見上好仙道因曰上林之事)¶
(未足美也尚有靡者臣嘗為大人賦未就請具而奏之/相如以為列仙之傳居山澤間形容甚&KR0751;此非帝王之)¶
<pb:KR4c0014_WYG_004-21b>¶
(仙意也乃遂就大人賦相如既奏大人之頌天/子大悦飄飄有凌雲之氣似逰天地之間意)相如不¶
憶貧賤日位(繆本/作官)髙金多聘私室茂陵姝子皆見求文¶
君歡愛從此畢淚如雙泉水行墮紫羅襟五起雞三唱¶
清晨白頭吟長吁不整緑雲鬟仰訴青天哀怨深城崩¶
杞梁妻誰道土無心東流不作西歸水落花辭枝羞故¶
林(史記蘇秦笑謂其嫂曰何前倨而後恭也嫂曰見季/子位髙金多也太平御覧尸子曰孝已一夕五起視)¶
(親衣之厚薄枕之髙下此用其字以言寝不安席之意/舊註觧作五更而起者恐非是古今註杞梁妻杞植妻)¶
(妹明月所作也杞植戰死妻嘆曰上則無父中則無夫/下則無子生人之苦至矣乃抗聲長哭杞都城感之而)¶
<pb:KR4c0014_WYG_004-22a>¶
(頽遂投水而死其妹悲其姐之貞操乃為作歌名曰杞/梁妻焉梁植字也論衡傳書言杞梁之妻向城而哭城)¶
(為之崩言杞梁從軍不還其妻痛之向城而哭至誠悲/痛精氣動城故城為之崩也夫言向城而哭者實也城)¶
(為之崩者虚也城土也無心腹之蔵安能為悲哭感動/而崩太白土無心句似借其言而反之用古若此左右)¶
(逢源非聖於詩者/不能  姝音樞)頭上玉燕釵是妾嫁時物贈君表相¶
思羅袖幸時拂莫捲龍鬚席從他生網絲且留琥珀枕¶
還有夢來時鷫鸘裘在錦屏上自君一挂無由(一作/人)披¶
妾有秦樓鏡照心勝照井願持照新人雙對可憐影(述/異)¶
(記漢武帝元鼎元年起招靈閣有神女留一玉釵與帝/帝以賜趙媫妤至昭帝元鳯中宫人見此釵光瑩甚異)¶
<pb:KR4c0014_WYG_004-22b>¶
(共謀欲碎之明視釵匣惟見白燕直升天去後宫人作/玉釵因名玉燕釵西京雜記司馬相如初與卓文君還)¶
(成都居貧愁懣以所著鷫鸘裘就市人楊昌貰酒與文/君為歡西京雜記咸陽宮有方鏡廣四尺髙五尺九寸)¶
(表裏有明人直來照之影則倒見以手捫心而來則見/腸胃五臓歴然無礙人有疾病在内掩心而照之則知)¶
(病之所在又女子有邪心則膽張心動始皇常以照宫/人膽張心動者殺之湯僧濟詩昔日娼家女摘花露井)¶
(邊摘花還自插/照井還自憐)覆水却收不滿杯相如還謝文君回古¶
來得意不相負袛今惟有青陵臺¶
　　採蓮曲(採蓮曲起梁武帝/父子後人多擬之)¶
若耶溪旁採蓮女笑隔荷花共人語日照新粧水底明¶
<pb:KR4c0014_WYG_004-23a>¶
風飄香袂(繆本/作袖)空中舉岸上誰家遊冶郎三三五五暎¶
垂楊紫騮嘶入落花去見此踟蹰空斷腸(太平寰宇記/若耶溪在越)¶
(州會稽縣東南二十八里一統志若耶溪在紹興府城/南二十五里西施採蓮於此古孟珠曲道逢遊冶郎恨)¶
(不早相識鄭𤣥毛詩箋赤身黒鬛曰騮/南史帝賜羊侃河南國紫騮  嘶音西)¶
　　臨江王節士歌(漢書藝文志有臨江王及愁思節/士歌詩四篇宋陸厥作臨江王節)¶
　　(士歌葢誤合而為一也太/白此題殆仍其失者歟)¶
洞庭白波木葉稀燕鴻(繆本/作鴈)始入吴雲飛吴雲寒燕鴻¶
(繆本/作鴈)苦風號沙宿瀟湘浦節士悲(繆本/作感)秋淚如雨白日¶
<pb:KR4c0014_WYG_004-23b>¶
當天心照之可以事明主壮士(一作/氣)憤雄(一作/寒)風生安¶
得倚天劒跨海斬長鯨(楚辭洞庭波兮木葉下宋玉大/言賦長劒耿耿倚天外梁元帝)¶
(𤣥覽賦戮滔天之封/豕斬横海之長鯨)¶
　　司馬将軍歌(原註代隴上健兒陳安健十六國春/秋陳安善於撫綏吉凶夷險與衆共)¶
　　(之及其死隴上人思之為作壮士之歌曰隴上建/士有陳安軀幹雖小腹中寛愛養将士同心肝騄)¶
　　(驄駿馬鐵鍛鞍七尺寳刀配齊環丈八蛇矛左右/盤十盪十決無當前百騎俱出如雲浮追者千萬)¶
　　(騎悠悠戰始三交失虵矛十騎俱盪九騎留棄我/騄驄竄巖幽大雨降後追者休為我外援而懸頭)¶
　　(西河之水東河流阿呵嗚呼奈子何阿呵嗚/呼奈子何劉曜聞而嘉傷於是命樂府歌之)¶
<pb:KR4c0014_WYG_004-24a>¶
狂風吹古月竊㺯章華臺北落明星動光彩南征猛将¶
如雲雷(一作南方有/事将軍來)手中電曳(一作曳電蕭/本作電撃)倚天劒直¶
斬長鯨海水開我見樓船壮心目頗似龍驤下三蜀揚¶
兵習戰張虎旗江中白浪如銀屋身居玉帳臨河魁紫¶
髯若㦸冠崔嵬細栁開營揖天子始知灞上為嬰孩羌¶
笛横吹阿嚲廻向月樓中吹落梅将軍自起舞長劒壮¶
士呼聲動九垓功成獻凱見明主丹青畫像麒麟臺(十/六)¶
(國春秋新平王彫為太史令言於苻堅曰謹按讖云古/月之末亂中州洪水大起健西流惟有雄子定九州九)¶
<pb:KR4c0014_WYG_004-24b>¶
(域志江陵府有章華臺圖經云楚靈王與伍舉登章華/之臺是也夢溪筆談楚章華臺亳州城父縣陳州商水)¶
(縣荆州江陵縣長林縣復州監利縣皆有之據左傳楚/靈王七年成章華之臺與諸侯落之杜預註章華臺在)¶
(華容城中華容即今之監利縣非岳州之華容也至今/有章華故臺在縣郭中與杜預之説相符亳州城父縣)¶
(有乾谿其側亦有章華臺故基臺下徃徃得人骨云楚/靈王戰死於此商水縣章華之側亦有乾谿薛綜註張)¶
(衡東京賦引左氏傳乃云楚子成章華之臺於乾谿皆/誤説也左傳實無此文甘氏星經北落師門一星在羽)¶
(林軍西主候兵星明大而角軍兵安小暗天下兵晋書/天文志北落師門一星在羽林西南北者宿在北方也)¶
(落天之藩落也師衆也師門猶軍門也長安城北門曰/北落門以象此也主非常以候兵有星守之虜入塞中)¶
(兵起李陵報蘇武書猛将如雲倚天劒斬長鯨俱見前/首注通典樓船船上建樓三重列女牆戰格樹旛幟開)¶
<pb:KR4c0014_WYG_004-25a>¶
(弩憲矛穴置抛車壘石鐵汁状如城壘忽遇暴風人力/不能制此亦非便於事然為水軍不可不設以成形勢)¶
(晋書王濬為益州刺史武帝謀伐吴詔濬修舟艦濬乃/大作船連舫方百二十步受二千餘人以水為城起樓)¶
(櫓開四出門其上皆得馳馬徃來又畫鷁首怪獸於船/首以懼江神舟棹之盛自古未有尋以謡言拜濬為龍)¶
(驤将軍監益梁諸軍事太康元年濬自發蜀兵不血刃/攻無堅城夏口武昌無相支抗於是順流鼓棹徑造三)¶
(山左思蜀都賦三蜀之豪劉逵註三蜀蜀郡廣漢犍為/也本一蜀國漢髙祖分置廣漢漢武帝分置犍為周禮)¶
(熊虎為旗抱朴子兵在太乙玊帳之中不可攻也雲谷/雜記藝文志有玉帳經一巻乃兵家壓勝之方位謂主)¶
(将於其方置軍帳則堅不可犯猶玊帳然其法出於黄/帝遁甲以月建前三位取之如正月建寅則巳為玉帳)¶
(主将宜居之李太白司馬将軍歌云身居玉帳臨河魁/戌為河魁謂主将之帳宜在戌也非深識其法者不能)¶
<pb:KR4c0014_WYG_004-25b>¶
(為此語三國志註獻帝春秋曰張遼問吴䧏人向有紫/髯将軍長上短下便馬善射是誰降人曰是孫會稽南)¶
(史褚彦回傳君鬚髯如㦸楚辭冠切雲之崔嵬王逸註/崔嵬髙貌史記文帝後六年匈奴大入邊乃以劉禮為)¶
(将軍軍灞上徐厲為将軍軍棘門周亞夫為将軍軍細/桞以備胡上自勞軍至灞上及棘門軍直馳入将以下)¶
(騎送迎已而之細桞軍軍吏士被甲鋭兵刃彀弓矢持/滿天子先驅至不得入先驅曰天子且至軍門都尉曰)¶
(曰将軍令曰軍中聞将軍令不聞天子之詔居無何上/至又不得入乃使使持節詔将軍吾欲入勞軍亞夫乃)¶
(傳言開壁門壁門士吏謂從属車騎曰将軍約軍中不/得驅馳天子乃按轡徐行至營亞夫持兵揖曰介胄之)¶
(士不拜請以軍禮見天子為動改容式車使人稱謝皇/帝敬勞将軍成禮而去既出軍門羣臣皆驚文帝曰此)¶
(真将軍矣曩者灞上及棘門軍若兒戯耳其将固可襲/而虜也至於亞夫可得而犯耶文獻通考羌笛五孔陳)¶
<pb:KR4c0014_WYG_004-26a>¶
(樂書曰馬融賦笛以為出於羌中舊制四孔而已京房/因加一孔以備五音風俗通漢武時丘仲作尺四寸笛)¶
(後更名羌笛焉楊升菴外集阿嚲廻番曲名即阿濫堆/也番曲本無字祗以聲傳故随中國所書人各不同難)¶
(以意求𤦺按唐詩紀事驪宫小禽名阿濫堆明皇御玊/笛採其聲翻為曲且名焉逺近以笛争效之張祐華清)¶
(宫詩紅樹蕭蕭閣半開玉皇曽幸此宫來至今風俗驪/山下村笛猶吹阿濫堆據此則阿濫堆非番曲也又嚲)¶
(字丁可切讀作多上聲據楊説當作旦聲讀字書皆無/之俱未詳是否樂府雜録笛羌樂也古有落梅花曲漢)¶
(書楚戰士無不一當十呼聲動天地封禪書上暢九垓/服䖍註垓重也天有九重舊唐書凱樂鼔吹之歌曲也)¶
(周官大司樂王師大獻則奏凱樂註云獻功之樂也又/大司馬之職師有功則凱獻於社註云兵樂曰凱司馬)¶
(法曰得意則凱樂所以示喜也漢書甘露三年單于始/入朝上思股肱之美乃圖畫其人於麒麟閣署其官爵)¶
<pb:KR4c0014_WYG_004-26b>¶
(姓名唯霍光不名曰大司馬大将軍博陸侯姓霍氏次/曰衛将軍富平侯張安世次曰車騎将軍龍頟侯韓増)¶
(次曰後将軍營平侯趙充國次曰丞相髙平侯魏相次/曰丞相博陽侯丙吉次曰御史大夫建平侯杜延年次)¶
(曰宗正陽城侯劉徳次曰少府梁丘賀次曰太子太傅/蕭望之次曰典属國蘇武皆有功徳知名當世是以表)¶
(而揚之明著中興輔佐列於方叔召虎仲山甫焉張晏/註武帝獲麒麟時作此閣圖畫其象於閣故以為名𤦺)¶
(按通鑑乾元二年九月襄州亂将張延嘉襲破荆州據/之此詩當是是時所作故有狂風吹古月竊弄章華臺)¶
(之句延嘉疑亦蕃将否則故安史部下之䧏兵也其時/鄰郡多發兵為備故太白又有九日登巴陵置酒望洞)¶
(庭水軍詩此詩所謂江中樓船/其即洞庭之水軍歟  垓音該)¶
　　君道曲(太白自註梁之雅歌有五章今作一章曲/按樂府詩集古今樂録曰梁有雅歌五)¶
<pb:KR4c0014_WYG_004-27a>¶
　　(一曰應王受圖曲二曰臣道曲三曰積惡篇四曰/積善篇五曰宴酒篇無君道曲疑太白擬作者即)¶
　　(應王受圗曲琦謂非也葢/後人訛臣字為君字耳)¶
大君若天覆廣運無不至軒后爪牙常先太山稽如心¶
之使臂小白鴻翼於夷吾劉葛魚水本無二土扶(蕭本/作校)¶
可成牆積徳為厚地(漢書陛下聖徳天覆子愛海内國/語廣運百里韋昭註東西為廣南)¶
(北為運移書備位方伯為國爪牙章懐太子註爪牙以/猛獸為喻言為國之捍衛也詩曰祈父予王之爪牙也)¶
(史記黄帝舉風后力牧常先大鴻以治民淮南子黄帝/治天下而力牧太山稽輔之髙誘註力牧太山稽黄帝)¶
(師漢書如身之使臂臂之使指莫不制從管子桓公在/位管仲隰朋見立有間有二鴻飛而過之桓公嘆曰仲)¶
<pb:KR4c0014_WYG_004-27b>¶
(父今彼鴻鵠有時而南有時而北有時而徃有時而來/四方無逺所欲至而至焉非唯有羽翼之故是以能通)¶
(其意於天下乎管仲隰朋不對桓公曰二子何故不對/管子曰君有霸王之心而夷吾非霸王之臣也是以不)¶
(敢對桓公曰寡人之有仲父也猶飛鴻之有羽翼也仲/父不一言教寡人寡人之有耳将安聞道而得度哉華)¶
(陽國志先主與諸葛亮情好日宻自以為猶魚得水也/北齊書尉景曰土相扶為牆人相扶為王淮南子山為)¶
(積德髙誘註仁山萬/物生焉故為積徳)¶
　　結韈子(北魏温子昇有結韈子詩疑是當時曲名/樂府詩集引文王張釋之結韈事為解非)¶
　　(也然太白之作與子昇/原作辭旨又復不同)¶
燕南壮士吴門豪筑中置鉛魚隠刀感君恩重許君命¶
<pb:KR4c0014_WYG_004-28a>¶
太山一擲輕鴻毛(史記秦滅燕太子丹荆軻之客皆亡/髙漸離變姓名為人傭保匿作於宋)¶
(子使撃筑而歌客無不流涕而去者聞於秦始皇秦始/皇召見人有識者乃曰髙漸離也秦皇帝惜其善撃筑)¶
(重赦之乃矐其目使撃筑未嘗不稱善稍益近之髙漸/離乃以鉛置筑中復進得近舉筑扑秦皇帝不中於是)¶
(遂誅髙漸離又史記伍子胥知公子光之欲殺吴王僚/乃進專諸於公子光光伏甲士於窟室中而具酒請王)¶
(僚王僚使兵陳自宫至光之家門户階陛左右皆王僚/之親戚也夾立侍皆持長鈹酒既酣公子光佯為足疾)¶
(入窟室中使專諸置七首魚炙之腹中而進之既至王/前專諸擘魚因以七首刺王僚王僚乃死左右亦殺專)¶
(諸燕丹子烈士之節死有重於太山有輕/於鴻毛者但問用之所在耳  筑音竹)¶
　　結客少年場行(樂府古題要觧結客少年場行言/輕生重義慷慨以立功名也蕭士)¶
<pb:KR4c0014_WYG_004-28b>¶
　　(贇曰結客少年場取曹植詩結客少/年場報怨洛北邙為題始自鮑照)¶
紫燕黄金瞳啾啾(一作/稜稜)揺緑&KR1058;平明相馳逐結客洛門¶
東少年學劒術凌轢白猿公珠袍曳錦帶匕首插吴鴻¶
由來萬夫勇挾此生(繆本/作英)雄風託交從劇孟買醉入新¶
豐笑盡一杯酒殺人都市中羞道易水寒從(一作/徒)令日¶
貫虹燕丹事不立虛沒秦帝宫武陽死灰人安可與成¶
功(劉劭趙郡賦其良馬則飛兎奚斯常驪紫燕豐鬒确/顱龍身鵠頸目如黄金蘭筋參精山海經有文馬縞)¶
(身朱鬛目若黄金楚辭鳴玉鸞之啾啾王逸註啾啾鳴/聲漢書先平明鮑照詩車馬相馳逐賔朋好容華漢書)¶
<pb:KR4c0014_WYG_004-29a>¶
(灌夫傳輘轢宗室侵犯骨肉顔師古註輘轢謂蹈踐之/也後漢書帝以朱浮陵轢同列章懐太子註陵轢猶欺)¶
(蔑也吴越春秋越有處女出於南林越王使使聘之問/以劒㦸之術處女北行見於王道逢一翁自稱曰袁公)¶
(問處女吾聞子善劒願一見之女曰妾不敢有所隠唯/公試之於是袁公即杖箖箊竹竹枝上頡橋末堕地女)¶
(即接末袁公則飛上樹變為白猿搜神記以一珠袍與/之藝文類聚通俗文曰七首劒属其頭類匕故曰匕首)¶
(短而便用吴越春秋闔閭命於國中作金鉤令曰能善/為鉤者賞之百金吳作鉤者甚衆有人貪王之重賞也)¶
(殺其二子以血釁金遂成二鉤獻於闔閭詣宫門而求/賞王曰為鉤者衆而子獨求賞何以異於衆夫子之鉤)¶
(乎作鉤者曰吾之作鉤也貪而殺二子釁成二鉤王乃/舉衆鉤以視之何者是也王鉤甚多形體相類不知其)¶
(所在於是鉤師向鉤而呼二子之名吳鴻扈稽我在於/此王不知汝之神也聲絕於口兩鉤俱飛著父之胸吴)¶
<pb:KR4c0014_WYG_004-29b>¶
(王大驚曰寡人誠負於子乃賞百金遂服而不離身史/記劇孟以任俠顯行大類朱家而好博多年少之戯李)¶
(善文選註三輔舊事曰太上皇不樂闗中思慕郷里髙/祖徙豐沛屠兒酤酒煮餅商人立為新豐左延年詩殺)¶
(人都市中邀我都巷西燕丹子荆軻與武陽入秦秦王/陛㦸而見燕使既鼔鐘並發武陽大恐面如死灰色餘)¶
(詳恨賦註音啾即油切酒平聲/&KR1058;音宗轢  歴匕音彼劇音極)¶
　　長干行二首(劉逵吴都賦註建鄴南五里有山岡/其間平地吏民雜居號長干中有大)¶
　　(長干小長干皆相連大長干在越城東小長干在/越城西地有長短故號大小長干韓詩曰考槃在)¶
　　(干地下而廣曰干方輿勝覽建康府有長干里去/上元縣五里李白長干行所謂同居長干里乃秣)¶
　　(陵縣東里巷江東謂山壠之間曰/干景定建康志長干里在秦淮南)¶
<pb:KR4c0014_WYG_004-30a>¶
妾髪初覆額折花門前劇郎騎竹馬來遶牀弄青梅同¶
居長干里兩小無嫌猜十四為君婦羞顔未嘗開低頭¶
向暗壁千喚不一回十五始展眉願同塵與灰常存抱¶
柱信豈(一作/恥)上望夫臺十六君逺行瞿塘灔澦堆五月¶
不可觸猿聲天上哀門前遲(一作/舊)行跡一一生緑(一作/蒼)¶
苔苔深不能掃落葉秋風早八月胡蝶來(一作/黄)雙飛西¶
園草感此傷妾心坐愁紅顔老早晚下三巴預将書報¶
家相迎不道逺直至長風沙(劇戯也塵與灰言其合同/而無分也史記尾生與女)¶
<pb:KR4c0014_WYG_004-30b>¶
(子期於梁下女子不至水至不去抱柱而死蘇欒城集/望夫臺在忠州南數十里南史巴東有滛預石髙出水)¶
(二十餘丈及秋水至纔如見焉次有瞿塘大灘行旅忌/之滛預石即灔澦堆也一統志瞿塘在䕫州府城東舊)¶
(名西陵峽乃三峽之門兩崖對峙中貫一江灔澦堆當/其口太平寰宇記灔澦堆周回二十丈在夔州西南二)¶
(百步蜀江中心瞿塘峽口冬水淺屹然露百餘尺夏水/漲沒數十丈其状如馬舟人不敢進諺曰灔澦大如馬)¶
(瞿塘不可下灔澦大如鱉瞿塘行舟絶灔澦大如龜瞿/塘不可窺灔澦大如襆瞿塘不可觸又曰猶與言舟子)¶
(取途不决水脉故猶與也蜀外紀瞿塘即峽内江水深/況處灔澦乃一石笋樹兩峽之中若青螺盤於波中寶)¶
(劒插於鏡面江總詩自悲行處緑苔生何悟啼多紅粉/落楊升菴謂胡蝶或黒或白或五彩皆具惟黄色一種)¶
(至秋乃多葢感金氣也引太白八月胡蝶黄之句以為/深中物理而評今本來字為淺琦謂以文義論之終以)¶
<pb:KR4c0014_WYG_004-31a>¶
(來字為長鮑照詩安能行嘆復坐愁華陽國志獻帝初/平元年征東中郎将安漢趙穎建議分巴為三郡穎欲)¶
(得巴舊名故白益州牧劉璋以墊江以上為巴郡江南/龎羲為太守治安漢以江州至臨江為永寜郡胊忍至)¶
(魚復為固陵郡巴遂分矣建安六年魚復蹇𦙍白璋争/巴名璋乃改永寜為巴郡以固陵為巴東徙龎羲為巴)¶
(西太守是為三巴小學紺珠三巴巴郡今重慶府巴東/今夔州巴西今合州太平寰宇記長風沙在舒州懐寜)¶
(縣東一百九十里置在江界以防寇盗李白長干行云/相迎不道逺直至長風沙即其處也陸游入蜀記太白)¶
(長干行云早晚下三巴預将書報家相迎不道逺直至/長風沙盖自金陵至長風沙七百里而室家來迎其夫)¶
(甚言其遠也地属舒州舊最湍險唐詩紀長風/沙地名在池州之雁汊下八十里  劇音極)¶
　　其二¶
<pb:KR4c0014_WYG_004-31b>¶
憶妾(一作/昔)深閨裏烟塵不曾識嫁與長干人沙頭候風¶
色五月南風興思君下巴陵八月西風起想君發揚子¶
去來悲如何見少别離(蕭本作/離别)多湘潭㡬日到妾夢越¶
風波昨夜狂風度吹折江頭樹淼淼暗無邊行人在何¶
處好乗浮雲驄佳期蘭渚東鴛鴦緑蒲上翡翠錦屏中¶
(繆本作北客至王公朱衣滿汀中日暮來投宿數朝不/肯東又至一作真汀一作江又好乘浮雲驄佳期蘭渚)¶
(東一作北客浮雲/驄經過新市中)自憐十五餘顔色桃花(一作/李)紅那作¶
商人婦愁水復愁風(唐時巴陵郡本巴州也武德六年/更名岳州属江南西道圖經揚)¶
<pb:KR4c0014_WYG_004-32a>¶
(子江在真州揚子縣左與鎮江分界江南志揚子江發/源岷山合湘漠豫章諸水繞江寧府城之西南經西北)¶
(至鎮江始名為揚子江東流入海元和郡縣志潭州有/湘潭縣東北至州一百四里西京雜記文帝有良馬九)¶
(匹皆天下之駿馬也一名浮雲庾抱詩櫪上浮雲驄本/出吴門中楚辭與佳期兮夕張曹植詩朝發鸞臺夕宿)¶
(蘭渚説文翡赤羽雀也翠青羽雀也出鬱林禽經註翡/翠状如鵁鶄而色正碧鮮縟可愛飲喙於澄瀾廻淵之)¶
(側尤惜其羽日濯於水中異物志翠鳥形如燕赤而雄/曰翡青而雌曰翠其羽可以飾帷帳此篇唐詩紀事以)¶
(為張朝作而自昨夜狂風度以下斷為二首黄山谷則/以為李益作未知孰是山谷之言曰太白集中長干行)¶
(二篇妾髪初覆額真太白作也憶妾深閨裏李益尚書/作所謂痴妒尚書李十郎者也辭意亦清麗可喜亂之)¶
(太白詩中亦不甚逺大儒曽子固刋定亦不能别也太/白豪放人中鳯凰麒麟譬如生富貴人雖醉飽暝暗啽)¶
<pb:KR4c0014_WYG_004-32b>¶
(囈中作無義語終不作寒乞聲耳今太白詩中謬入他/人作者畧有十之二三欲刪正者當以吾言考之  淼)¶
(音藐渚音/主翡音費)¶
　　古朗月行(鮑照有朗月/行疑始於照)¶
小時不識月呼作白玉盤又疑瑶臺鏡飛在(一作/上)青(蕭/本)¶
(作/白)雲端仙人垂兩足桂樹何(一作/作)團團(繆本作/團圎)白兎擣¶
藥成問言與誰(蕭本作/誰與)餐蟾蜍蝕圎影大(一作/天)明夜已¶
殘羿昔落九烏天人清且安隂精此淪惑去去不足觀¶
憂來其如何悽(繆本/作惻)愴摧心肝(應劭漢官儀封禪壇有/白玉盤初學記虞喜安)¶
<pb:KR4c0014_WYG_004-33a>¶
(天論曰俗傳月中仙人桂樹今視其初生見仙人之足/漸已成形桂樹後生傅𤣥擬天問月中何有白兎擣藥)¶
(蟾蜍蝕月詳見二巻註曹植詩圎影光未滿木華海賦/大明總轡於金樞之穴李善註大明月也楚辭章句淮)¶
(南言堯時十日並出草木焦枯堯令羿仰射十日中其/九日日中九烏皆死堕其羽翼張衡靈憲月者隂精之)¶
(宗春秋元命苞隂精為月/歐陽建詩痛酷摧心肝)¶
　　上之回(按宋書漢鼓吹鐃歌十八曲中有上之回/樂府古題要解上之回漢武帝元封初因)¶
　　(至雍遂通回中道後數遊幸焉其歌稱帝游/石闗望諸國月支臣匈奴服皆美當時事也)¶
三十六離宫樓臺與天通閣道步行月美人愁烟空恩¶
疎寵不及桃李傷春風滛樂意何極金輿向回中萬乘¶
<pb:KR4c0014_WYG_004-33b>¶
出黄道千騎揚彩虹前軍細栁北後騎甘泉東豈問渭¶
川老寜邀襄野童但慕(一作/秋暮)瑶池宴歸來樂未窮(西都/賦離)¶
(宫别館三十六所章懐太子註三輔黄圖曰上林有建/章承光等一十一宫平樂繭觀等二十五館凡三十六)¶
(所與天通極言其髙與天相近也西京賦閣道穹窿吕/向註閣道飛陛也沈約詩騰葢隠奔星低鑾避行月史)¶
(記人體安駕乗為之金輿錯衡以繁其飾漢書元封四/年冬十月行幸雍祠五畤通回中道應劭曰回中在安)¶
(定高平有險阻蕭闗在其北又史記正義括地志云秦/回中宫在岐州雍縣西四十里太平寰宇記回中宫)¶
(在鳯翔府天興縣西宋之問詩囂聲引颺聞黄道王氣/周廻入紫宸蕭士贇曰前漢天文志日有中道中道者)¶
(黄道也日君象故天子所行之道亦曰黄道魏文帝詩/丹霞蔽日彩霞垂天漢書註細栁服䖍曰在長安西北)¶
<pb:KR4c0014_WYG_004-34a>¶
(如淳曰長安圗細桞倉在渭北近石徼張揖曰在昆明/池南今有桞市是也三輔黄圗闗輔記林光宫一曰甘)¶
(泉宫秦所造在今池陽縣西故甘泉山宫以山為名宫/周匝十餘里漢武帝建元中増廣之周十九里去長安)¶
(三百里望見長安城黄帝以來圜丘祭天處遁甲開山/圖云雲陽先生之墟也梁簡文帝上之回云前斾拂回)¶
(中後車隅桂宫太白盖用其句法史記吕尚盖嘗窮困/年老矣以魚釣干周西伯西伯将出獵卜之曰所獲非)¶
(龍非彲非虎非羆所獲霸王之輔於是周西伯獵果遇/太公於渭之陽與語大悦曰自吾先君太公曰當有聖)¶
(人適周周以興子真是耶吾太公望子久矣故號之曰/太公望載與俱歸立為師荘子黄帝将見大隗乎具茨)¶
(之山至於襄城之野七聖皆迷無所問途適遇牧馬童/子問途焉曰若知具茨之山乎曰然若知大隗之所存)¶
(乎曰然黄帝曰異哉小童非徒知具茨之山又知大隗/之所存請問為天下小童曰予少而自游於六合之内)¶
<pb:KR4c0014_WYG_004-34b>¶
(予適有瞀病有長者教予曰若乗日之車而遊於襄城/之野今予病稍痊予又且復遊於六合之外夫為天下)¶
(亦若此而已矣又奚事哉黄帝再拜稽首稱天師而退/梁簡文帝詩聊驅式道侯無勞襄野童列子周穆王升)¶
(崑崙之丘遂賔於西王母觴於瑶池之上蕭士贇曰詩/言漢武廵幸回中不過溺志於神仙之事豈為求賢哉)¶
(明皇亦好神仙此/其諷諌之作歟)¶
　　獨不見(樂府古題要觧獨不見言思而不得見也/胡震亨曰梁桞惲本辭奉帚長信宫誰知)¶
　　(獨不見唐人擬者/多用獨不見三字)¶
白馬誰家子黄龍邊塞兒天山三丈雪豈是逺行時春¶
蕙忽秋草莎雞鳴曲(蕭本/作西)池風催(蕭本/作摧)寒梭(一作㯶許/本作稷)¶
<pb:KR4c0014_WYG_004-35a>¶
響月入霜閨悲憶與君别年種桃齊蛾眉桃今百餘尺¶
花落成枯枝終然獨不見流淚空自知(曹植詩白馬飾/金羈連翩西北)¶
(馳借問誰家子幽并遊俠兒水經註白狼水又北徑黄/龍城東十三州志曰遼東属國都尉治昌黎道有黄龍)¶
(亭者也魏營州刺史治魏氏土地記曰黄龍城西南有/白狼河東北流附城東北下即是也新唐書北狄列傳)¶
(契丹逃潢水之南黄龍之北又云室韋契丹别種地據/黄龍北傍峱越河直京師東北七千里太平寰宇記天)¶
(山一名白山今名折羅縵山在伊州伊吾縣北一百二/十里西河舊事云天山最髙冬夏有雪故曰雪山山中)¶
(有好木鐡匈奴謂之天山過之皆下馬拜在蒲類海東/百里即漢貳師擊右賢王處爾雅翼蕙大抵似蘭花亦)¶
(春開蘭先而蕙繼之皆柔荑其端作花蘭一荑一花蕙/一荑五六花香次於蘭陸璣草木疏莎雞如蝗而斑色)¶
<pb:KR4c0014_WYG_004-35b>¶
(毛翅數重其翅正赤或謂之天雞六月中飛而振羽索/索作聲幽州謂之蒲錯爾雅翼莎雞其状頭小而羽大)¶
(有青褐兩種率以六月振羽作聲連夜札札不止其聲/如紡絲之聲故一名梭雞一名絡緯一名蟋蟀促織謂)¶
(其鳴聲如急織也絡緯謂其鳴聲如紡緯也又曰促織/一名促機絡緯一名紡緯其言促織如急織絡緯如紡)¶
(緯是矣但蟋蟀與促織是一物莎雞與絡緯/是一物不當合而言之耳  塞音賽莎音梭)¶
　　白紵辭三首(樂府古題要觧白紵歌古辭盛稱舞/者之美宜及芳時行樂其譽白紵曰)¶
　　(質如輕雲色如銀制以為袍餘作巾袍以光軀巾/拂塵按舊史稱白紵吴地所出白紵舞本吴舞也)¶
　　(梁武帝令沈約改其辭為四時之歌/若蘭葉參差桃半紅即其春歌也)¶
揚清歌(一作/音)發皓齒北方佳人東鄰子且吟白紵停緑¶
<pb:KR4c0014_WYG_004-36a>¶
水長袖拂面為君起寒雲夜捲(繆本/作巻)霜海空胡風吹天¶
飄塞鴻玉顔滿堂樂未終(嵇康詩微歌發皓齒李延年/詩北方有佳人絶世而獨立)¶
(司馬相如美人賦臣之東鄰有一女子雲髪豐艶蛾眉/皓齒顔盛色茂景曜光起恒翹翹而相頋欲留臣而共)¶
(止淮南子手㑹緑水之趨髙誘註緑水舞曲也一曰緑/水古詩也沈約白紵辭長袖拂面為君施鮑照詩霜髙)¶
(落塞鴻按鮑照白紵辭朱脣動素袖舉洛陽少年邯鄲/女古稱緑水今白紵催絃急管為君舞窮秋九月荷葉)¶
(黄北風驅雁天雨霜夜長酒多樂未央太白此篇句法/盖全擬之蕭本以館娃日落歌吹濛一句續作末句便)¶
(不相類今/從古本)¶
　　其二¶
<pb:KR4c0014_WYG_004-36b>¶
館娃日落歌吹深月寒江(胡本/作天)清夜沉沉美人一笑千¶
黄金垂羅舞縠揚哀音郢中白雪且莫吟子夜吴歌動¶
君心動君心冀君賞願作天池雙鴛鴦一朝飛去青雲¶
上(太平寰宇記越絕書云吴人於硯石山置館娃宫劉/逵註吴都賦引揚雄方言云吴有館娃宫吴人呼美)¶
(女為娃故三都賦云幸乎館娃之宫中張女樂而宴羣/臣今吴縣有館娃鄉崔駰七依回眸百萬一笑千金廣)¶
(韻縠絹也新序客有歌於郢中為陽春白雪國中属/而和者數十人唐書子夜晋曲也  娃音哇縠音斛)¶
　　其三¶
吴刀剪綵(一作/綺)縫舞衣明粧麗服奪春暉揚眉轉袖若¶
<pb:KR4c0014_WYG_004-37a>¶
雪飛傾城獨立世所稀激楚結風醉忘歸髙堂月落燭¶
已微玉釵挂纓君莫違(鮑照詩吴刀楚製為佩褘長安/有狹邪曲麗帳鮮芳春李延年)¶
(歌北方有佳人絕世而獨立一頋傾人城再頋傾人國/上林賦鄢郢繽紛激楚結風郭璞註激楚歌曲也列女)¶
(傳曰聴激楚之遺風也顔師古註結風亦曲名也史記/索隠曰激楚急風也結風回風亦急風也楚地風既自)¶
(漂疾然歌樂者猶復依激結之急風以為節其樂促迅/哀切也司馬相如美人賦玉釵挂臣冠羅袖拂臣衣江)¶
(總詩挂纓銀燭/下莫笑玉釵長)¶
　　鳴鴈行(胡震亨曰鮑照本辭嘆鴈之辛苦霜雪太/白更嘆其遭彈射似為巳之逢難寓感觀)¶
　　(湘吴一/語可見)¶
<pb:KR4c0014_WYG_004-37b>¶
胡鴈鳴辭燕山昨發委羽朝度闗一一銜蘆枝南飛散¶
落天地間連行接翼徃復還客居烟波寄湘吴凌霜觸¶
雪毛體枯畏逢矰繳驚相呼聞弦虚墜良可吁君更彈¶
射何為乎(淮南子北方曰委羽高誘註委羽山名也在/北極之隂不見日也謝靈運詩嗷嗷雲中鴈)¶
(舉翮自委羽淮南子夫鴈順風以愛氣力銜蘆而翔以/備矰弋高誘註未秀曰蘆已秀曰葦矰矢弋繳銜蘆所)¶
(以令繳不得截其翼也古今註鴈自河北渡江南瘦瘠/能高飛不畏繳矰江南沃饒毎至還河北體肥不能髙)¶
(飛恐為虞人所獲常銜蘆數寸以防矰繳焉一説代山/峻鳥飛不越惟有一缺門鴈徃來向此缺中過人號曰)¶
(鴈門山出鷹鴈過鷹多捉而食之鴈欲過皆相待兩兩/相隨口中銜蘆一枝然後過缺中鷹見蘆懼之不敢捉)¶
<pb:KR4c0014_WYG_004-38a>¶
(謝惠連雪賦酌湘吴之醇酎鄭𤣥周禮註結繳於矢謂/之矰賈公彦疏繳繩也謂結繩於矢以弋射鳥獸史記)¶
(集觧韋昭曰繳弋射也其矢曰矰西都賦矰繳相纒張/銑註矰繳箭上加縷而射更嬴引弓虛發而下鴈見大)¶
(獵賦註/繳音灼)¶
　　妾薄命(樂府古題要觧妾薄命曹植日月既逝西/蔵盖恨宴私之歡不久如梁簡文名都多)¶
　　(麗質傷良人不返王/嬙逺聘盧姬嫁遲)¶
漢帝重(一作/寵)阿嬌貯之黄金屋咳唾落九天随風生珠¶
玉寵極愛還歇妒深情却疎長門一歩地不肯暫廻車¶
雨落不上天水覆難再(一作難重/一作重難)收君情(一作/恩)與妾意¶
<pb:KR4c0014_WYG_004-38b>¶
各自東西流昔日芙蓉花今成斷根(一作/素秋)草以色事他¶
人能得㡬時好(漢武故事武帝數歲長公主抱置膝上/問曰兒欲得婦否指左右長御百餘人)¶
(皆曰不用指其女阿嬌好否笑對曰好若得阿嬌作婦/當作金屋貯之長主大悦乃苦要上遂成婚焉立為太)¶
(子年十四即位長主求欲無厭上患之皇后寵遂衰驕/妒滋甚女巫楚服自言有術能令上意回晝夜祭祀合)¶
(藥服之巫著男子衣冠幘帶素與皇后寝居相愛若夫/婦上聞窮治侍御巫與后諸妖蠱呪詛女而男滛皆伏)¶
(辜廢皇后處長門宫夏侯湛抵疑咳吐成珠玉揮袂出/風雲裴松之三國志註覆水不可收也鮑照註寫水出)¶
(平地各自東西南北流邵氏見聞後録李太白詩云昔/作芙蓉花今為斷腸草以色事他人能得㡬時好按陶)¶
(𢎞景仙方註云斷腸草不可食其花美好名芙蓉琦按/陶𢎞景仙方註而揆之取義斷腸不若斷根之當也史)¶
<pb:KR4c0014_WYG_004-39a>¶
(記以色事人者/色衰而愛弛)¶
　　幽州胡馬客歌(樂府詩集梁鼓角横吹曲有幽州/馬客吟即此也胡震亨曰梁鼓角)¶
　　(横吹本詞言勦兒苦貧又言男女燕游/太白則依題立義叙邊塞逐虜之事)¶
幽州胡馬客緑眼虎皮冠笑拂兩隻箭萬人不可干彎¶
弓若轉月白雁落雲端雙雙掉鞭行游獵向樓蘭出門¶
不頋後報國死何難天驕五單于狼戾好凶殘牛馬散¶
北海割鮮若虎餐雖居燕支山不道朔雪寒婦女馬上¶
笑顔如頳玉盤翻飛射鳥獸花月醉雕鞍旄頭四光芒¶
<pb:KR4c0014_WYG_004-39b>¶
争戰若(繆本/作如)蜂攢白刃灑赤血流沙為之丹名将古誰¶
是疲兵良可嘆何時天狼滅父子得安閒(爾雅翼今北/方有白鴈似)¶
(鴻而小色白秋深乃來來則霜䧏河北謂之霜信本草/綱目鴈状似鵝有蒼白二色今以白而小者為鴈大者)¶
(為鴻蒼者為野鵝説文掉揺也漢書西域傳樓蘭王治/扜尼城去陽闗千六百里去長安六千一百里樓蘭國)¶
(最在東垂近漢當白龍堆乏水草常主發導負水儋糧/迎接漢使漢書宣帝紀匈奴虛閭權渠單于子為呼韓)¶
(邪單于撃殺屠耆堂諸王並自立分為五單于更相攻/撃死者以萬數又嚴助傳今閩越王狼戾不仁殺其骨)¶
(肉離其親戚顔師古註狼性貪戾凡言狼戾者謂貪而/戾也北海匈奴中地名漢書蘇武傳徙武北海上無人)¶
(處使牧羝又匈奴傳單于留郭吉不歸遷辱之北海上/葢與中國絕逺處西都賦割鮮野食孔安國尚書傳鳥)¶
<pb:KR4c0014_WYG_004-40a>¶
(獸新殺曰鮮燕支山已見本巻王昭君詩下史記昴白/髦頭胡星也正義曰昴一星為髦頭胡星六星明與大)¶
(星等大水且至其兵大起動揺若跳躍者胡兵大起楊/齊賢曰蜂攢猶蜂之聚叢也水經流沙地在張掖居延)¶
(縣東北唐六典註流沙在沙州以北連延數千里裴松/之三國志註毎一交戰血流丹野史記參東有大星曰)¶
(狼狼角變色多盜賊晉書狼一星在井東/南狼為野将主侵掠其色有常不欲動也)¶
　¶
　¶
　¶
　¶
<pb:KR4c0014_WYG_004-40b>¶
　¶
　¶
　¶
　¶
　¶
　¶
　¶
　李太白集注巻四¶
