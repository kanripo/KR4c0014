# -*- mode: mandoku-view; -*-
#+TITLE: 李太白集注
#+DATE: 2015-08-24 23:46:08.754004
#+PROPERTY: ID KR4c0014
#+PROPERTY: BASEEDITION WYG    
#+PROPERTY: JUAN 卷二
<pb:KR4c0014_WYG_002-1a>¶
欽定四庫全書¶
　李太白集注巻二¶
　　　　　　　　　　　　錢塘　王𤦺　撰¶
　古詩五十九首¶
　　古風五十九首¶
大雅久不作吾衰竟誰陳王風委蔓草戰國多荆榛龍¶
虎相啖食兵戈逮狂秦正聲何微茫哀怨起騷人楊馬¶
激頺波開流蕩無垠廢興雖萬變憲章亦已淪自從(一/作)¶
<pb:KR4c0014_WYG_002-1b>¶
(蹉/跎)建安來綺麗不足珍聖代復元古垂衣貴清真羣才¶
屬休明乗運共躍鱗文質相炳煥衆星羅秋旻我志在¶
刪述垂(繆本/作重)輝映千春希聖如有立絶筆於獲麟(鄭𤣥/毛詩)¶
(箋小雅大雅者周室居西都豐鎬之時詩也王制命太/史陳詩以觀民風詩大序闗雎麟趾之化王者之風顔)¶
(師古漢書註春秋之後周室卑微諸侯強盛交相攻伐/故總謂之戰國韻㑹榛木叢生貌班固荅賔戲于是七)¶
(雄虓闞分裂諸夏龍戰虎争隋書人相啖食十而四五/陶潛詩漂流逮狂秦昭明太子文選序楚人屈原含忠)¶
(履潔君匪從流臣進逆耳深思逺慮遂放湘南耿介之/意既傷壹鬱之懷靡愬臨淵有懷沙之志吟澤有憔悴)¶
(之容騷人之文自兹而作揚馬揚雄司馬相如也史記/推而大之至于無垠無垠謂無畔岸也建安漢末年號)¶
<pb:KR4c0014_WYG_002-2a>¶
(于時曹氏父子及鄴中七子作焉詩體一變世謂之建/安體自是而後每降每變下逮梁陳隋氏靡麗極矣世)¶
(總謂之六朝體憲章謂詩之法度聖代謂李唐也周易/黄帝堯舜垂衣裳而天下治傅𤣥詩我皇叙羣才謝朓)¶
(詩惟昔逢休明十載朝雲陛王彪之詩飛鴻振羽騰龍/躍鱗王珪詩髙祖起豐沛乗運以躍鱗左思魏都賦丹)¶
(青炳煥爾雅秋為旻天李巡註秋萬物咸熟皆有文章/故曰旻天𢎞明集妙㑹與春冰等釋至趣若秋旻共朗)¶
(梁簡文帝採蓮曲千春誰與樂夏侯湛閔子騫贊聖既/擬天賢亦希聖杜預左傳集解仲尼傷周道之不興感)¶
(嘉瑞之無應故因魯春秋而修中興之教絶筆于獲麟/之一句所感而作固所以為終也  楊齊賢曰詩大雅)¶
(凡三十六篇詩序云雅者正也言王政之所由廢興也/大雅不作則斯文衰矣平王東遷黍離降于國風終春)¶
(秋之世不復能振戰國迭興王道榛塞干戈相侵以迄/于秦中正之聲日逺日微一變而為離騷軒翥詩人之)¶
<pb:KR4c0014_WYG_002-2b>¶
(未奮飛詞家之前司馬揚雄激揚其頽波疏𨗳其下流/使遂閎肆法乎無窮而世降愈下憲章乖離建安諸子)¶
(夸尚綺靡摛章繡句競為新竒雄健之氣由此萎薾至/于唐八代極矣掃魏晉之陋起騷人之廢太白葢以自)¶
(任乎覽其著述筆力翩翩如行雲流水出乎自然非由/思索而得豈欺我哉琦按吾衰竟誰陳是太白自嘆吾)¶
(之年力已衰竟無能陳其詩于朝廷之上也楊氏以斯/文衰萎為釋殊混唐仲言詩解引孔子吾衰之説更非)¶
(徐昌穀謂首二句為一篇大㫖綺麗不足珍以上是申/第一句意聖代復元古以下是申第二句意其説極為)¶
(明了學者試一玩味前之二解不待辯而確知其誤矣/本事詩曰李白才逸氣髙與陳拾遺齊名先後合徳其)¶
(論詩云梁陳以來艷薄斯極沈休文又尚以聲律將復/古道非我而誰此詩乃自明其素志歟  榛音近神垠)¶
(音銀綺音/起旻音民)¶
<pb:KR4c0014_WYG_002-3a>¶
　　其二¶
蟾蜍薄太清蝕此瑤臺月圓光虧中天金魄遂淪沒螮¶
蝀入紫微大明夷朝暉浮雲隔兩曜萬象昏隂霏蕭蕭¶
長門宫昔是今巳非桂蠧花不實天霜下嚴威沈嘆終¶
永夕感我涕沾衣(淮南子精神訓月中有蟾蜍髙誘註/蟾蜍蝦蟇也又説林訓月照天下蝕)¶
(于詹諸髙誘註詹諸月中蝦蟇食月故曰蝕于詹諸薄/侵也迫也釋名日月虧曰蝕稍稍侵虧如蟲食草木葉)¶
(也沈約詩含吐瑶臺月陳子昻詩微月生西海幽陽始/化昇圓光正東滿隂魄已朝凝沈佺期詩玊流含吹動)¶
(金波度雲來魄月體黒暗處朔日之月謂之死魄望日/之月謂之生魄金魄者是言滿月之影光明燦爛有似)¶
<pb:KR4c0014_WYG_002-3b>¶
(乎金故曰金魄也毛詩正義螮蝀虹也色青赤因雲而/見春秋潛潭巴虹出日旁后妃隂脅主後漢書凡日旁)¶
(氣色白而純者名為虹琦按螮蝀亦日之光氣但日在/東則螮蝀見西方日在西則螮蝀見東方與日旁白色)¶
(之氣均有虹之名而實則判然二物也太白以日旁之/虹呼為螮蝀不無混稱晉書紫宫垣十五星其西蕃七)¶
(東蕃八在北斗北一曰紫微大帝之座也天子之常居/也主命主度也鄭康成禮記註大明日也廣韻夷滅也)¶
(陸機詩扶桑升朝暉初學記日月謂之兩曜漢書孝武/陳皇后長公主嫖女也初武帝得立為太子長主有力)¶
(取主女為妃及帝即位立為皇后擅寵驕貴十餘年而/無子聞衛子夫得幸㡬死者數焉上愈怒后又挾婦人)¶
(媚道頗覺元光五年上遂窮治之女子楚服等坐為皇/后巫蠱祠祭祝詛大逆無道相連及誅者三百餘人使)¶
(有司賜皇后策曰皇后失序惑于巫祝不可以承天命/其上璽綬罷退居長門宫楚辭桂蠧不知所淹留漢書)¶
<pb:KR4c0014_WYG_002-4a>¶
(成帝時歌謡曰桂樹花不實黄雀巢其顛潘岳西征賦/弛秋霜之嚴威劉峻廣絶交論尹班陶陶于永夕  新)¶
(唐書𤣥宗皇后王氏同州下邽人梁冀州刺史神念之/裔孫帝為臨淄王聘為妃將清内難預大計先天元年)¶
(立為皇后久無子而武妃稍有寵后不平顯詆之然撫/下素有恩終無肯譖短者帝密欲廢后以語姜皎皎漏)¶
(言即死后兄守一懼為求厭勝浮屠明悟教祭北平取/霹靂木刻天地交及帝諱合佩之曰后有子與則天比)¶
(開元十二年事覺帝自臨劾有狀乃制詔有司皇后天/命不祐花而不實冇無將之心不可以承宗廟母儀天)¶
(下其廢為庶人賜守一死當時王諲作翠羽帳賦諷帝/未㡬卒以一品禮葬後宫思慕之此詩葢詠其事也蕭)¶
(士贇曰王后事與漢武陳后事極相類二后雖各以無/子巫蠱厭勝廢然推原其由實衛子夫武惠妃争寵有)¶
(以激之也陳后之廢司馬相如作長門賦王后之廢王/諲亦作翠羽帳賦先後一致太白引此為證最為切當)¶
<pb:KR4c0014_WYG_002-4b>¶
(桂蠧不實是采廢后制中語唐仲言曰蟾蜍蝕月比武/妃逼后月光虧而魄沒見后巳廢而憂死也螮蝀借日)¶
(之光以成形今入紫微而日反為所蔽比武妃既得幸/而蠱惑帝心至于荒亂也苟日月俱為隂邪所傷而蒼)¶
(生無以仰照則萬象皆昏㝠矣因言后之被廢正如陳/后之居長門然陳后以嫉妒㡬絶皇嗣實有可廢之條)¶
(今王后撫下有恩明皇特以武妃之故而謀廢之則非/陳后比矣所謂昔是而今非也且帝以后無子罪其花)¶
(而不實然不觀諸桂樹乎桂蠧則不能成實寵分則不/能有子奈何遽以天霜之威加之哉大抵國家之亂起)¶
(自宫闈我因念及此事為之感嘆沾衣也其後武妃幸/早世而明皇卒以太真亂國太白可謂知㡬矣𤦺按舊)¶
(唐書開元十二年秋七月壬申月蝕既巳卯廢皇后王/氏為庶人太白此篇首以月蝕為喻是雖比而實賦也)¶
　　其三¶
<pb:KR4c0014_WYG_002-5a>¶
秦王掃六合虎視何雄哉揮(蕭本/作飛)劒決浮雲諸侯盡西¶
來明斷自天啟(一作雄圖/發英斷)大畧駕羣才收兵鑄金人函¶
谷正東開銘功㑹稽嶺騁望琅邪臺刑徒七十萬起土¶
驪山隈尚採不死藥茫然使心(一作/人)哀連努射海魚長¶
鯨正崔嵬額鼻象五岳揚波噴雲雷鬐鬛蔽青天何由¶
覩蓬萊徐市載秦女樓船㡬時回但見三泉下金棺葬¶
寒灰(賈誼過秦論及至始皇吞二周而亡諸侯履至尊/而制六合西都賦周以龍興秦以虎視章懷太子)¶
(註龍興虎視喻盛強也莊子天子之劒直之無前舉之/無上按之無下運之無旁上決浮雲下絶地紀此劒一)¶
<pb:KR4c0014_WYG_002-5b>¶
(用匡諸侯天下服矣諸侯盡西來者六國之王皆為所/虜而西入於秦也左傳天之所啟人弗及也杜預註啟)¶
(開也漢書如武帝之雄材大畧史記秦始皇二十六年/收天下兵聚之咸陽銷以為鍾鐻金人十二重各千石)¶
(置宫廷中水經註潼闗厯北出東淆通謂之函谷闗也/邃岸天髙空谷幽深澗道之峽車不容軌號曰天險函)¶
(谷正東開者當六國未滅之時慮其侵伐以函谷為守/禦之要樞啟閉甚嚴六國巳滅天下一統無事守禦函)¶
(谷可以常開矣史記始皇三十七年上㑹稽祭大禹望/于南海而立石刻頌秦徳又云二十八年南登琅邪大)¶
(樂之留三月乃徙黔首三萬户琅邪臺下復十二嵗作/琅邪臺立石刻頌秦徳明徳意太平御覽伏滔地記曰)¶
(琅邪東南十里有琅邪山即古琅邪臺也秦始皇二十/八年至琅邪大樂之留三月作琅邪臺臺亦孤山也然)¶
(髙顯出于衆山之上髙五里下周二十五里山上壘石/為臺石形為磚長八尺廣四尺厚八寸三級而上級髙)¶
<pb:KR4c0014_WYG_002-6a>¶
(三丈上級平厰二百餘步刋石立碑紀秦功徳史記始/皇三十五年隠宫徒刑者七十餘萬人分作阿房宫或)¶
(作驪山發北山石槨又云三十一年使韓終侯公石生/求仙人不死之藥又云二十八年齊人徐市等上書言)¶
(海中有三神山名曰蓬萊方丈瀛洲仙人居之請得齋/戒與童男女求之于是遣徐市發童男女數千人入海)¶
(求仙人徐市等入海求神藥數嵗不得費多恐譴乃詐/曰蓬萊藥可得然常為大蛟魚所苦故不得至願請善)¶
(射者與俱見則以連努射之始皇夢與海神戰如人狀/問占夢博士曰水神不可見以大魚蛟龍為候今上禱)¶
(祠備謹而有此惡神當除去而善神可致乃令入海者/齎捕巨魚具而自以連弩候大魚出射之自琅邪北至)¶
(榮成山弗見至之罘見巨魚射殺一魚木華海賦魚則/横海之鯨巨鱗挿雲鬐鬛刺天顱骨成岳流膏為淵史)¶
(記葬始皇酈山始皇初即位穿治酈山及并天下天下/徒送詣七十餘萬人穿三泉下銅而致棺宫觀百工竒)¶
<pb:KR4c0014_WYG_002-6b>¶
(器珍怪徙藏滿之正義曰顔師古曰三重之泉言其深/也韓非子死者始死而血巳血而衂已衂而灰已灰而)¶
(土/)¶
　　其四¶
鳯飛九千仞五章備綵珍銜書且虛歸空入周與秦横¶
絶歴四海所居未得鄰吾營紫河車千載落風塵藥物¶
秘海嶽採鉛青溪濵時登大樓山舉首(蕭本/作手)望仙真羽¶
駕滅去影飇車絶回輪尚恐丹液遲志願不及申徒霜¶
鏡中髪羞彼鶴上人桃李何處開此花非我春惟應清¶
<pb:KR4c0014_WYG_002-7a>¶
都境長與韓衆親(太平御覽春秋後語云宋玉曰鳳凰/上擊九千仞翺翔乎窈㝠之上左傳)¶
(為九文六采五章以奉五色杜預註青與赤謂之文赤/與白謂之章白與黒謂之采黒與青謂之黻五色備謂)¶
(之繡集此五章以奉成五色之用宋書有鳯凰銜書逰/文王之都書曰殷帝無道虐亂天下黄命巳移不得復)¶
(乆靈祗逺離百神吹去五星聚房昭理四海漢書羽翮/巳就横絶四海顔師古註絶謂飛而直度也蕭士贇曰)¶
(道家蓬萊修煉法河車是水朱雀是火取水一斗鐺中/以大炎之令沸致聖石九兩其中初成姹女次謂之玉)¶
(液後成紫色謂之紫河車白色曰白河車青色曰青河/車赤色曰赤河車亦曰黄芽徐禎卿曰落脱也謝也一)¶
(統志清溪在池州府源出洘溪山與石人嶺水合北流/滙為王鏡潭又東流經府門外復折而北至清溪口入)¶
(大江大樓山在池州府城南七十里沈約詩若䝉羽駕/迎得奉金書召桓驎西王母傳王母所居宫闕在龜山)¶
<pb:KR4c0014_WYG_002-7b>¶
(春山西那之都崑崙之圃閬風之苑左帶瑤池右環翠/水其山之下弱水九重洪濤萬丈非飇車羽輪不可到)¶
(也楊齊賢曰羽駕言乗鸞駕鶴飇車言御風乗雲漢武/内傳其次藥有九丹金液子得服之白日升天此飛仙)¶
(之所服非地仙之所見也列子王實以為清都紫微鈞/天廣樂帝之所居楚詞見韓衆而宿之兮問天道之所)¶
(在王逸註韓衆仙人也抱朴子韓衆服菖蒲十三年身/生毛日視書萬言皆誦之冬恒不寒  鉛音延飇音標)¶
(液音/亦)¶
　　其五¶
太白何蒼蒼星辰上森列去天三百里邈爾與世絶中¶
有緑髪翁披雲(一作/十春)卧松雪不笑亦不語㝠棲在巖穴¶
<pb:KR4c0014_WYG_002-8a>¶
我來逢真人長跪問寶訣粲然啟玉齒(一作忽/自哂)授以錬¶
藥説銘骨傳其語竦身已電滅仰望不可及蒼然五情¶
熱吾將營丹砂永世與人别(水經注太白山在武功縣/南去長安二百里不知其)¶
(髙㡬許俗云武功太白去天三百杜彦達曰太白山南/連武功山于諸山最為秀傑冬夏積雪望之皓然陶潛)¶
(詩邈與世相絶謝靈運詩披雲卧石門顔延年詩山明/望松雪曹植飛龍篇我知真人長跪問道榖梁傳軍人)¶
(粲然皆笑范甯註粲然盛笑貌郭璞詩靈妃顧我笑粲/然啟玉齒李善註啟齒笑也呉越春秋早朝晏罷切齒)¶
(銘骨抱朴子夫得道者上能竦身於雲霄下能潛形于/川海蒼然怱遽貌曹植上責躬應詔詩表形影相弔五)¶
(情愧赧劉良註五情喜怒哀樂怨也/陶潛詩身沒名亦盡念之五情熱)¶
<pb:KR4c0014_WYG_002-8b>¶
　　其六¶
代馬不思越越禽不戀燕情性有所習土風固其然昔¶
别雁門闗今戍龍庭前驚沙亂海日飛雪迷胡天蟣虱¶
生虎鶡心魂逐旌旃苦戰功不賞忠誠難可宣誰憐李¶
飛將白首沒三邊(代馬代地所産之馬曹植詩願騁代/馬倐忽北徂張協詩土風安所習由)¶
(來有固然徐禎卿曰代北代南鳥獸各有所戀以比去/家就戍非人之情也山西通志雁門山在代州北三十)¶
(五里雙闕陡絶雁欲過者必由此徑故名一名雁門塞/倚山立闗謂之雁門闗山西之闗凡四十有餘皆踞隘)¶
(保固而聳㧞雄壯則雁門為最趙李牧漢郅都備邊于/此匈奴不敢近塞固皆一時良將然不可謂非藉地險)¶
<pb:KR4c0014_WYG_002-9a>¶
(也班固燕然山銘躡冒頓之區落焚老上之龍庭章懷/太子註匈奴五月大㑹龍庭祭其先天地鬼神梁書鳥)¶
(塞同文胡天共軌淮南子甲胄生蟣虱燕雀處帷幄而/兵不休息後漢書武冠俗謂之大冠環纓無蕤以青系)¶
(為緄加雙鶡尾豎左右為鶡冠五官左右虎賁羽林五/中郎將羽林左右監皆冠鶡冠紗縠單衣虎賁將虎文)¶
(袴白虎文劒佩刀虎賁武騎皆鶡冠虎文單衣襄邑嵗/獻織成虎文衣鶡者勇雉也其鬬對一死乃止故趙靈)¶
(王以表武士秦施安焉太白所謂蟣虱生虎鶡者葢謂/其生于虎衣鶡冠之上猶之甲胄生蟣虱也周禮通帛)¶
(為旃析羽為旌鄭康成註通帛謂大赤從周正色無飾/析羽五采繫之于旌之上所謂注旄于干首也史記李)¶
(廣為右北平太守匈奴聞之號曰漢之飛將軍避之數/嵗不敢入右北平元狩四年從大將軍青擊匈奴引兵)¶
(出東道軍無𨗳惑失道後大將軍大將軍使長史問失/道狀欲上書報太子軍曲折廣謂其麾下曰廣結髪與)¶
<pb:KR4c0014_WYG_002-9b>¶
(匈奴大小七十餘戰今幸從大將軍出接單于兵而大/將軍徙廣部行回逺而又迷失道豈非天哉廣年六十)¶
(餘矣終不能復對刀筆之吏遂引刀自剄顧炎武曰昔/人譏此詩以飛將軍剪截作飛將然古人自有此語後)¶
(漢班勇傳班將能保北鹵不為邊害乎後魏唐永正光/中為北地太守數與賊戰未嘗敗北時人語曰莫陸梁)¶
(恐爾逢唐將並以將軍為將小/學紺珠三邊幽并涼三州也)¶
　　其七¶
客有鶴上仙飛飛凌太清揚言碧雲裏自道安期名兩¶
兩白玉童雙吹紫鸞笙去影忽不見回風送天聲舉首¶
(蕭本/作手)逺望之飄然若流星願飡金光草夀與天齊傾(一/作)¶
<pb:KR4c0014_WYG_002-10a>¶
(五鶴西北來飛飛凌太清仙人緑雲上自道安期名兩/兩白玉童雙吹紫鸞笙飄然下倒影倐忽無留行遺我)¶
(金光草服之四體輕將隨赤松去對博坐蓬瀛又舉首/逺望之一作我欲一問之  凌經歴也楚辭九嘆譬若)¶
(王僑之乗雲兮載赤霄而凌太清江淹詩日暮碧雲合/張銑註碧雲青雲也史記李少君曰臣嘗游海上見安)¶
(期生安期生食臣棗大如𤓰安期生仙者通萊蓬中合生/則見人不合則隠于是天子遣方士入海求蓬萊安期)¶
(之屬蕭士贇曰白玉童言童之顔如玉之白也陳子兮/昂詩馳驅翠虬駕伊鬱紫鸞笙楚辭悲回風之揺蕙)¶
(王逸註囬風謂之飄風釋名流/星星轉行如流水也  飡音餐)¶
　　其八(此首繆本編入二十二巻/題作感寓與諸本不同)¶
咸陽二三月宫柳黄金枝緑幘誰家子賣珠輕薄兒(一/作)¶
<pb:KR4c0014_WYG_002-10b>¶
(咸陽二三月百鳥鳴花枝/玉劒誰家子西秦豪俠兒)日暮醉酒歸白馬驕且馳意¶
氣人所仰(一作/傾)冶逰(繆本作/逰冶)方及時子雲不曉事晩獻¶
長楊辭賦達身巳老草𤣥鬢若絲投閣良可嘆但為此¶
輩嗤(謝尚大道曲青陽二三月柳青桃復紅漢書帝姑/館陶公主號竇太主堂邑侯陳午尚之午死主寡)¶
(居近幸董偃始偃與母以賣珠為事偃年十三隨母出/入主家左右言其姣好主召見曰吾為母養之因留第)¶
(中教書計相馬御射頗讀傳記至年十八而冠出則執/轡入則侍内為人温柔愛人以主故諸公接之名稱城)¶
(中號曰董君主因推令散財交士令中府曰董君所發/一日金滿百斤錢滿百萬帛滿千匹乃白之安陵爰叔)¶
(與偃善謂偃曰足下私侍漢主挾不測之罪將欲安處/乎何不白主獻長門園此上所欲也如是則上知計出)¶
<pb:KR4c0014_WYG_002-11a>¶
(于足下則安枕而卧者無慘怛之憂偃入言之主主立/奏書獻之上大悦更名竇太主園為長門宫上以錢千)¶
(萬從主飲後數日上臨山林主自執宰蔽膝道入坐未/定上曰願謁主人翁主乃下殿去簮珥徒跣頓首謝有)¶
(詔謝主簮履起之東廂自引董君董君緑幘傅韝隨主/前伏殿下主乃賛館陶公主庖人臣偃昧死再拜謁因)¶
(叩頭謝上為之起有詔賜衣冠上當是時董君見尊不/名稱為主人翁是日飲大驩樂主乃請賜將軍從官金)¶
(錢雜繒各有數于是董君貴寵天下莫不聞沈約詩洛/陽繁華子長安輕薄兒楊修荅臨淄候牋吾家子雲老)¶
(不曉事漢書揚雄字子雲蜀郡成都人孝成帝時待詔/承明之庭從至射熊館還上長楊賦以風哀帝時丁𫝊)¶
(董賢用事諸附離之者或起家至二千石時雄方草太/𤣥有以自守泊如也王莽時劉歆甄豐皆為上公莽既)¶
(以符命自立即位之後欲絶其原以神前事而豐子尋/歆子棻復獻之莽誅豐父子投棻四裔辭所連及便收)¶
<pb:KR4c0014_WYG_002-11b>¶
(不請時雄校書天禄閣上治獄事使者來欲收雄雄恐/不能自免乃從閣上自投下㡬死莽聞之曰雄素不與)¶
(事何故在此間請問其故乃劉棻嘗從雄學作竒字雄/不知情有詔勿問然京師為之語曰惟寂寞自投閣爰)¶
(清浄作符命古詩但為後世嗤唐仲言曰此刺戚里/驕横而以子雲自況所謂緑幘必有所指  嗤音鴟)¶
　　其九¶
莊周夢胡蝶胡蝶為莊周一體更變易萬事良悠悠乃¶
(一作/那)知蓬萊水復作清淺流青門種𤓰人舊日東陵侯¶
富貴故(一作茍繆/本作固)如此營營何所求(莊子昔者莊周夢/為蝴蝶栩栩然蝴)¶
(蝶也自喻適志與不知周也俄然覺則蘧蘧然周也不/知周之夢為蝴蝶與蝴蝶之夢為周與周與蝴蝴則必)¶
<pb:KR4c0014_WYG_002-12a>¶
(有分矣此之謂物化神仙傳麻姑云接待以來見東海/三為桑田向到蓬萊水又淺於往日㑹時畧半耳豈將)¶
(復為陵陸乎王逺嘆曰聖人皆言海中行復揚塵也三/輔黄圖長安城東出南頭第一門曰霸城門民見門色)¶
(青名曰青城門或曰青門門外舊出佳𤓰廣陵人邵平/為秦東陵侯秦破為布衣種𤓰青門外𤓰美故時人謂)¶
(之東/陵𤓰)¶
　　其十¶
齊有倜儻生魯連特髙妙明月出海底一朝開光曜却¶
秦振英聲後世仰末照意輕千金贈顧向平原笑吾亦¶
澹蕩人拂衣可同調(史記魯仲連者齊人也好竒偉倜/儻之畫策而不肯仕宦任職適逰)¶
<pb:KR4c0014_WYG_002-12b>¶
(趙㑹秦圍趙聞魏將欲令趙尊秦為帝乃見平原君曰/事將奈何平原君曰勝也何敢言事前亡四十萬之衆)¶
(于外今又内圍邯鄲而不去魏王使客將軍辛垣衍令/趙帝秦今其人在是魯仲連曰梁客辛垣衍安在吾請)¶
(為君責而歸之魯仲連見辛垣衍而無言辛垣衍曰吾/視居此圍城之中者皆有求于平原君者也今觀先生)¶
(之玉貌非有求于平原君者也曷為久居此圍城之中/而不去魯仲連曰彼秦者棄禮義而工首功之國也權)¶
(使其士虜使其民彼即肆然而為帝過而為政于天下/則連有蹈東海而死耳吾不忍為之民也所為見將軍)¶
(者欲以助趙也辛垣衍曰先生助之將奈何魯連曰吾/將使梁及燕助之齊楚則固助之矣辛垣衍曰吾乃梁)¶
(人也先生惡能使梁助之魯仲連曰梁未覩秦稱帝之/害耳使梁覩秦稱帝之害則必助趙矣秦無已而帝則)¶
(且變易諸侯之大臣奪其所不肖而與其所賢奪其所/憎而與其所愛又將使其子女讒妾為諸侯妃姬處梁)¶
<pb:KR4c0014_WYG_002-13a>¶
(之宫梁王安得晏然而已乎而將軍又何以得故寵乎/於是新垣衍起再拜謝曰吾請出不敢復言帝秦秦將)¶
(聞之為却軍五十里適㑹魏公子無忌奪晉鄙軍以救/趙擊秦秦軍遂引而去於是平原君欲封魯連魯連辭)¶
(讓使者三終不肯受平原君乃置酒酒酣起前以千金/為魯連夀魯連笑曰所為貴于天下之士者為人排患)¶
(釋難解紛亂而無所取也即有取者是商賈之事也而/連不忍為也遂辭平原君而去終身不復見廣韻倜儻)¶
(不羇也史記明月之珠出于江海淮南子明月之珠不/能無纇髙誘註夜光之珠有似月光故曰明月朱穆崇)¶
(厚論振英聲于百世謝朓楚江賦願希光於秋月承末/照于遺簮楊齊賢曰澹蕩猶放蕩也宋書王𢎞之拂衣)¶
(歸耕踰歴三季謝靈運詩誰謂/古今殊異代可同調  倜音惕)¶
　　其十一¶
<pb:KR4c0014_WYG_002-13b>¶
黄河走東溟白日落西海逝川與流光飄忽不相待春¶
容捨我去秋髪已衰改人生非寒松年貌(一作/顔色)豈長在¶
吾當乗雲螭吸景駐光彩(一作誰能學天飛三秀與君/采  顔延年詩日觀臨東溟)¶
(吕向註東溟東海也謝瞻詩逝川豈住復曹植詩流光/正徘徊春容謂少年之容秋髪謂衰暮時之髪郭璞詩)¶
(雖欲騰丹谿雲螭非我駕吕延濟註雲螭龍/也楊齊賢曰吸景吸日月之景  螭音鴟)¶
　　其十二¶
松栢本孤直難為桃李顔昭昭嚴子陵垂釣滄波間身¶
將客星隠心與浮雲閒長揖萬乗君還歸富春山清風¶
<pb:KR4c0014_WYG_002-14a>¶
灑六合邈然不可攀使我長嘆息㝠棲巖石間(劉孝綽/詩競嬌)¶
(桃李顔將猶與也後漢書嚴光字子陵㑹稽餘姚人少/有髙名與光武同逰學及光武即位乃變名姓隠身不)¶
(見帝思其賢令以物色訪之後齊國上言有一男子披/羊裘釣澤中帝疑其光備安車𤣥纁遣使聘之三反而)¶
(後至舍于北軍給牀褥太官朝夕進膳車馬即日幸其/館光卧不起帝即其卧所撫光腹曰咄咄子陵不可相)¶
(助為理耶光眠不應良久張目熟視曰唐堯著徳巢父/洗耳士固有志何至相迫乎帝曰子陵我竟不能下汝)¶
(耶於是升輿嘆息而去復引光入論道舊故相對累日/因共偃卧光以足加帝腹上明日太史奏客星犯帝座)¶
(甚急帝笑曰朕故人嚴子陵共卧耳除為諫議大夫不/屈乃耕於富春山後人名其釣處為嚴陵瀨漢書酈生)¶
(長揖不拜顔師古註長揖者手自上而極下漢書天子/畿方千里提封百萬井定出賦四十六萬井戎馬四萬)¶
<pb:KR4c0014_WYG_002-14b>¶
(匹兵車萬乗故稱萬乗之主張載詩昔為萬乗君一統/志富春山在桐廬縣西三十里一名嚴陵山清麗竒絶)¶
(號錦峰繡嶺乃漢嚴子陵隠釣處前臨大江上有東西/二釣臺張華詩穆如灑清風陶潛詩袁安困積雪邈然)¶
(不可/干)¶
　　其十三¶
君平既棄世世亦棄君平觀變窮太易探元(一作/𤣥)化羣¶
生寂寞綴道論(一作/真道)空簾閉幽情(一作/清)騶虞不虛(一作/復)¶
來鸑鷟有時鳴安知天漢上白日懸髙名海客去巳久¶
誰人(一作/能)測沈㝠(鮑照詩君平獨寂寞身世兩相棄李/善註身棄世而不仕世棄身而不任)¶
<pb:KR4c0014_WYG_002-15a>¶
(漢書嚴君平卜筮于成都市以為卜筮者賤業而可以/惠衆人有邪惡是非之問則依蓍龜為言利害與人子)¶
(言依于孝與人弟言依于順與人臣言依于忠各因勢/道之以善從吾言者已過半矣裁日閲數人得百錢足)¶
(自養則閉肆下簾而授老子博覽無不通依老子嚴周/之㫖著書十萬餘言列子有太易有太初有太始有太)¶
(素太易者未見氣也太初者氣之始也太始者形之始/也太素者質之始也孝經鉤命訣天地未分之前有太)¶
(易有太初有太始有太素有太極是為五運形象未分/謂之太易元氣始萌謂之太初形氣之端謂之太始形)¶
(變有質謂之太素質形已具謂之太極鄭康成乾鑿度/註以其寂然無物故名之為太易漢書太史公習道論)¶
(于黄子謝靈運詩委講綴道論毛萇詩𫝊騶虞義獸也/白虎黒文不食生物有至信之徳則應之國語周之興)¶
(也鸑鷟鳴于岐山韋昭解鸑鷟鳯凰之别名也蕭士贇/曰二句喻聖賢不虚生其出也有時博物志舊説云天)¶
<pb:KR4c0014_WYG_002-15b>¶
(河與海通近世有人居海濵者年年八月有浮槎去來/不失期人有竒志立飛閣于槎上多齎糧乗槎而去十)¶
(餘日中猶觀日月星辰自後茫茫忽忽亦不覺晝夜去/十餘月至一處有城郭狀屋舍甚嚴遥望宫中多織婦)¶
(見一丈夫牽牛渚次飲之牽牛人乃驚問曰何由至此/此人具説來意并問此是何處荅曰君還至蜀郡訪嚴)¶
(君平則知之竟不上岸因還如期後至蜀問君平曰某/年月日有客星犯牽牛宿計其年月正是此人到天河)¶
(時也博雅天河謂之天漢漢書蜀嚴湛㝠不作茍見不/治茍得久幽而不改其操孟康註蜀郡嚴君平沈深𤣥)¶
(黙無欲也揚子蜀莊沈㝠李軌註沈㝠猶𤣥寂冺然無/迹之貌呉祕註晦跡不仕故曰沈㝠陳子昂詩𤣥感非)¶
(象識誰能測沈㝠/  鸑音岳鷟音浞)¶
　　其十四¶
<pb:KR4c0014_WYG_002-16a>¶
胡闗饒風沙蕭索(一作/颯)竟終古木(繆本/作嵗)落秋草黄登髙¶
望戎虜荒城空大漠邊邑無遺堵白骨横千霜嵯峨蔽¶
榛莽借問誰陵虐天驕毒威武赫怒我聖皇勞師事鼙鼔¶
陽和變殺氣發卒騷中土三十六萬人哀哀淚如雨且¶
悲就行役安得營農圃不見征戍兒豈知闗山苦(一本/此下)¶
(多争鋒徒死節秉鉞皆庸䜿戰/士塗蒿萊將軍獲圭組四句)李牧(一作/衛霍)今不在邊人¶
飼豺虎(胡闗近胡地之闗若雁門玉門陽關之類張正/見詩胡闗辛苦地楚辭長無絶兮終古班固燕)¶
(然山銘經鹵磧絶大漠李周翰註大漠沙漠也説文堵/垣也五版為一堵張載詩周墉無遺堵劉琨上懐帝表)¶
<pb:KR4c0014_WYG_002-16b>¶
(白骨横野古樂府延年夀千霜廣雅嵯峨髙也榛木叢/生也莽草深茂也漢書單于遣使遺漢書曰南有大漢)¶
(北有強胡胡者天之驕子也詩大雅王赫斯怒鄭箋曰/赫怒意説文鼙騎鼔也騷擾也魏武善哉行惋嘆淚如)¶
(雨張載詩萌隸營農圃史記李牧趙之北邊良將也常/居代雁門備匈奴匈奴小入佯北不勝單于聞之大率)¶
(衆來入李牧多為竒陣張左右翼擊之大破殺匈奴十/餘萬騎滅襜襤破東胡降林胡單于奔走其後十餘嵗)¶
(匈奴不敢近趙邊城張載詩季世/䘮亂起盜賊如豺虎  鼙音皮)¶
　　其十五¶
燕昭延郭隗遂築黄金臺劇辛方趙至(一作/往)鄒衍復齊¶
來奈何青雲士棄我如塵埃珠玉買歌笑糟糠養賢才¶
<pb:KR4c0014_WYG_002-17a>¶
方知黄鶴(一作/鵠)舉千里獨徘徊(史記燕昭王即位卑身/厚幣以招賢者謂郭隗)¶
(曰齊因孤之國亂而襲破燕孤極知燕小力少不足以/報誠得賢士以共國以雪先王之恥孤之願也先生視)¶
(可者得身事之郭隗曰王必欲致士先從隗始況賢於/隗者豈逺千里哉於是昭王為隗改築宫而師事之樂)¶
(毅自魏往鄒衍自齊往劇辛自趙往士争趨燕李善文/選註上谷郡圖經曰黄金臺在易水東南十八里燕昭)¶
(王置千金于臺上以延天下之士史記非附青雲之士/惡能施于後世哉古詩棄我如遺跡左思詩視之如塵)¶
(埃韓詩外傳田饒事魯哀公而不見察謂哀公曰臣將/去君黄鵠舉矣哀公曰何謂也曰雞有五徳君猶日瀹)¶
(而食之者何也以其所從來者近也夫黄鵠一舉千里/止君園池食君魚鼈啄君黍粱無此五徳君猶貴之以)¶
(其所從來者逺也臣將去君黄鵠舉矣蘇武詩黄/鶴一逺别千里顧徘徊  隗音危又上聲劇音極)¶
<pb:KR4c0014_WYG_002-17b>¶
　　其十六(此首繆本編入二十三巻與咸/陽二三月一首俱題作感寓)¶
寶劒雙蛟龍雪花照芙蓉精光射天地雷(繆本/作電)騰不可¶
衝一去别金匣飛沉失相從風胡歿已久(一作聖人歿/已久蕭本作)¶
(風胡滅/巳久)所以潛其鋒吳水深萬丈楚山邈千重雌雄終¶
不隔神物㑹當逢(越絶書客有能相劍者名薛燭越王/句踐召而問之乃召掌者使取純鉤)¶
(薛燭望之手振拂揚其華捽如芙蓉始出又越絶書楚/王召風胡子而問之曰寡人聞吳有干將越有歐冶子)¶
(此二子甲世而生天下未嘗有寡人願齎邦之重寶以/奉子因吳王請此二人作鐵劒可乎于是乃令風胡子)¶
(之吳見歐冶子干將使作鐵劒歐冶子干將鑿茨山洩/其溪取鐵英作為鐵劒三枚風胡子奏之楚王楚王見)¶
<pb:KR4c0014_WYG_002-18a>¶
(此三劒之精神大悦問之曰此三劒何物所象其名為/何風胡子對曰一曰龍淵二曰泰阿三曰工布楚王曰)¶
(何為龍淵泰阿工布風胡子對曰欲知龍淵觀其狀如/登髙山臨深淵欲知泰阿觀其鈲巍巍翼翼如流水之)¶
(波欲知工布鈲從文起至脊而止如珠不可袵文若流/水不絶太平御覽雷煥别傳曰煥字孔章鄱陽人善星)¶
(厯卜占司空張華夜見異氣起斗牛問煥見之乎煥曰/此為寶劒氣華曰時有相吾者曰君當貴達身佩寶劒)¶
(此言欲效矣乃以煥為豐城令煥至縣移獄掘入三十/餘尺得青石函一枚中有雙劒文彩未甚明煥取南昌)¶
(西山黄白土用拭劒光艷照耀乃送一劒并少黄土與/華自留一劒華得劒并土曰此干將也莫耶何復不至)¶
(然天生神物終當合耳乃更以華隂赤土一斤送與煥/煥得磨劒鮮光愈亮及華誅劒與玉匣莫知所在後煥)¶
(亡煥子爽帶劒經延平津劒無故墮水令人投入逐覓/見二龍長數丈盤交須㬰光彩徴發曜日映川鮑照贈)¶
<pb:KR4c0014_WYG_002-18b>¶
(故人馬子喬詩雙劒將别離先在匣中鳴烟雨交將夕/從此忽分形雌沈吳江水雄飛入楚城吳江深無底楚)¶
(闗有崇扄一為天地别豈直限幽明神物終不隔干祀/倘還并太白此篇葢擬之也然鮑詩為故人而贈别其)¶
(居要處在神物一聯李詩感知已之不存其/警策處在風胡二語辭調雖近意㫖自别)¶
　　其十七¶
金華牧羊兒乃是紫烟客我願從之遊未去髪巳白不¶
知繁華(一作/朱顔)子擾擾何所迫崑山採瓊蘂(一作/蕤)可以鍊¶
精魄(神仙傳黄初平者丹溪人也年十五家使牧羊有/道士見其良謹便將至金華山石室中四十餘年)¶
(不復念家其兄初起入山尋索歴年不得後見市中冇/一道士問之曰吾有弟名初平因令牧羊失之四十餘)¶
<pb:KR4c0014_WYG_002-19a>¶
(年莫知死生所在願道君為占之道士曰金華山中有/一牧羊兒姓黄名初平是卿弟非耶初起聞之即隨道)¶
(士去遂得相見悲喜語畢問初平羊何在曰近在山東/初起往視之不見但見白石而還謂初平曰山東無羊)¶
(也初平曰羊在耳但兄自不見之初平與初起俱往初/平叱曰羊起於是白石皆變為羊數萬頭初起曰弟獨)¶
(得仙道如此吾可學否初平曰惟好道便可得之初起/便棄妻子留住就初平學共服松脂茯苓至五百嵗能)¶
(坐在立亡行于日中無影而有童子之色後乃俱還鄉/里諸親族死亡畧盡乃復還去初平改字為赤松子初)¶
(起改字為魯班列仙傳丹火翼輝紫烟成葢沈約詩所/願從之逰阮籍詩昔日繁華子古詩戚戚何所迫司馬)¶
(相如大人賦嘰瓊華張揖註瓊樹生崑崙西流沙濵大/三百圍髙萬仭華蘂也食之長生陸機詩上山採瓊蘂)¶
(穹谷饒芳蘭吕延濟註瓊蘂玉英也江淹詩隠淪駐精/魄吕向註精魄魂魄也徐幹中論形體者人之精魂也)¶
<pb:KR4c0014_WYG_002-19b>¶
　　其十八¶
天津三月時千門桃與李朝為㫁腸花暮逐東流水前¶
水復(一作/非)後水古今相續流新(一作/今)人非舊人年年橋¶
上逰雞鳴海色動謁帝羅公侯月落西上陽(一作上/陽西)餘¶
輝半城樓衣冠照雲日朝下散皇州鞍馬如飛龍黄金¶
絡馬頭行人皆辟易志氣横嵩丘入門上髙堂列鼎錯¶
珍羞香風引趙舞清管隨齊謳七十紫鴛鴦雙雙戲庭¶
幽行樂争晝夜自言度千秋功成身不退自古多愆尤¶
<pb:KR4c0014_WYG_002-20a>¶
黄犬空嘆息緑珠成釁讎何如鴟夷子散髪棹(一作/弄)扁¶
舟(元和郡縣志天津橋在河南縣北四里隋煬帝大業/元年初造此橋以駕洛水用大船維舟皆以鐵鎖鈎)¶
(連之南北夾路對起四樓其樓為日月表勝之象然洛/水溢浮橋輒壤唐貞觀十四年更令石工累方石為脚)¶
(爾雅曰斗牛之間為天漢之津故取名焉劉庭芝詩可/憐楊柳傷心樹可憐桃李斷腸花楊齊賢曰海色曉色)¶
(也雞鳴之時天色昧明如海氣朦朧然舊唐書東都上/陽宫在宫城之西南隅南臨洛水西距榖水東即宫城)¶
(北連禁苑宫内正門正殿皆東向正門曰提象正殿曰/觀風其内别殿亭觀九所上陽之西隔榖水有西上陽)¶
(宫虹橋跨榖行幸往來皆髙宗龍朔後置吳均詩落月/有餘輝謝朓詩春色滿皇州張銑註皇州帝都也晉書)¶
(食貨志車如流水馬若飛龍古雞鳴曲黄金絡馬頭熲/熲何煌煌漢書楊喜人馬俱驚辟易數里顔師古註辟)¶
<pb:KR4c0014_WYG_002-20b>¶
(易謂開張而易其本處嵩丘即嵩山也又藝文類聚俗/説曰傅亮北征在黄河中垂至洛遥見嵩髙山于時同)¶
(從客在坐問傅曰潘安仁懷舊賦云前瞻太室旁眺嵩/髙嵩髙太室是一山何以言旁眺亮曰有嵩丘山去太)¶
(室有七十里此是寫書誤耳據此則嵩丘别是一山矣/家語列鼎而食王融詩香風流梵管何妥詩清管調絲)¶
(竹初學記梁元帝纂要曰齊歌曰謳呉歌曰歈古雞鳴/曲鴛鴦七十二羅列自成行西京雜記茂陵富人袁廣)¶
(漢於北邙山下築園養白鸚鵡紫鴛鴦牦牛青兕竒獸/怪禽委積其間爾雅翼鸂鶒亦鴛鴦之類其色多紫李)¶
(白詩所謂七十紫鴛鴦雙雙戲庭幽謂鸂鶒也漢書人/生行樂耳須富貴何時老子功成名遂身退天之道)¶
(也黄犬嘆息李斯事詳見擬恨賦註晉書石崇有妓曰/緑珠美而艷善吹笛孫秀使人求之崇時在金谷别館)¶
(方登涼臺臨清流婦人侍側使者以告崇盡出其婢妾/數十人以示之皆藴蘭麝被羅縠曰任所擇使者曰君)¶
<pb:KR4c0014_WYG_002-21a>¶
(侯服御麗則麗矣然本受命指索緑珠不識孰是崇勃/然曰緑珠吾所愛不可得也使者曰君侯博古通今察)¶
(逺照邇願加三思使者出而又反崇竟不許秀怒乃勸/趙王倫誅崇崇正宴于樓上介士到門崇謂緑珠曰我)¶
(今為爾得罪緑珠泣曰當效死于官前因自投于樓下/而死崇母兄妻子無少長皆被害漢書越王句踐困于)¶
(㑹稽之上迺用范蠡計然十年國富厚賂戰士遂報強/吳刷㑹稽之恥范蠡乃乗扁舟浮江湖變姓名適齊為)¶
(鴟夷子皮孟康曰扁舟特舟也顔師古註自號鴟夷者/言若盛酒之鴟夷多所容受而可巻懷與時弛張也張)¶
(華詩散髪重隂下抱杖臨清渠張銑註散髪言不為冠/所束也徐禎卿曰黄犬句應前貴寵之言緑珠句應前)¶
(歌舞之言鴟夷句應前功/成身退之言  辟音闢)¶
　　其十九¶
<pb:KR4c0014_WYG_002-21b>¶
西上(一作/嶽)蓮花山迢迢見明星素手把芙蓉虛步躡太¶
清霓裳曳廣帶飄拂昇天行邀我登雲臺髙揖衛叔卿¶
恍恍與之去駕鴻凌紫㝠俯視洛陽川茫茫走胡兵流¶
血塗野草豺狼盡冠纓(初學記華山五岳之西岳也周/官豫州其鎮山曰華山華山記)¶
(云山頂有池生千葉蓮花服之羽化因曰華山陜西志/華山北上有蓮花峯視諸峰為更髙古詩迢迢牽牛星)¶
(吕延濟註迢迢逺貌太平廣記明星玉女者居華山服/玉漿白日升天古詩纎纎出素手楚辭章句芙蓉蓮花)¶
(也楚辭青雲衣兮白霓裳慎䝉名山記雲臺峰在太華/山東北兩峰峥嶸四面陡絶上冠景雲下通地脈嶷然)¶
(獨秀有若靈臺神仙傳衛叔卿者中山人也服雲母得/仙漢元封二年八月壬辰孝武皇帝閒居殿上忽有一)¶
<pb:KR4c0014_WYG_002-22a>¶
(人乗雲車駕白鹿從天而下來集殿廷其人年可三十/許色如童子羽衣星冠帝驚問為誰荅曰我中山魏叔)¶
(卿也帝曰子若是中山人乃朕臣也可前共語叔卿本/意謁帝謂帝好道見之必加優禮而帝問曰是朕臣也)¶
(於是大失望黙然不應忽焉不知所在帝甚悔恨即遣/使者梁伯至中山推求叔卿不得見但見其子度世共)¶
(之華山求尋其父未到其嶺于絶巖之下望見其父與/數人博戲于石上紫雲鬱鬱于其上白玉為牀有數仙)¶
(童執幢節立其後郭璞詩駕鴻乗紫烟此詩大抵是洛/陽破沒之後所作胡兵謂禄山之兵豺狼謂禄山所用)¶
(之逆臣蕭氏以胡兵為回紇以豺狼盡/冠纓為用官爵賞功不分流品似未是)¶
　　其二十¶
昔我逰齊都登華不注峯兹山何峻秀緑翠如芙蓉蕭¶
<pb:KR4c0014_WYG_002-22b>¶
颯古仙人了知是赤松借予一白鹿自挾兩青龍含笑¶
淩倒景欣然願相從(水經濟水又東北徑華不注山酈/道元註單椒秀澤不連丘陵以自)¶
(髙虎牙桀立孤峯特拔以刺天青崖翠發望同點黛山/下有華泉通典齊州歴城縣有華不注山其山直上如)¶
(筍山東通志華不注山在濟南府城東北十五里不字/即柎字如詩棠棣之華鄂不韡韡之不華之蒂也喻此)¶
(山孤秀如華柎之注于水者然列仙傳赤松子者神農/時雨師也服水玉以教神農能入火自燒往往至崑崙)¶
(山上常止西王母石室中隨風雨上下炎帝少女追之/亦得仙俱去至髙辛時復為雨師司馬相如大人賦貫)¶
(列缺之倒景兮服䖍註人在天上下向視日月故景倒/在下也張揖註陵陽子明經曰倒景氣去地四千里其)¶
(景皆倒在下也漢書登遐倒景如淳註在日月之上反/從下照故其景倒也沈約詩一舉陵倒景無事適華嵩)¶
<pb:KR4c0014_WYG_002-23a>¶
(音華不/  花孚)泣與親友别欲語再三咽朂君青松心努力保¶
霜雪世路多險艱白日欺紅顔分手(繆本/作首)各千里去去¶
何時還(蘇武詩努力愛春華又云/去去從此辭  咽音噎)在世復㡬時倐如飄¶
風度空聞紫金經白首愁相誤撫巳忽自笑沉吟為誰¶
故名利徒煎熬安得閒余步終留赤玉舄東上蓬萊(一/作)¶
(山/)路秦帝如我求蒼蒼但烟霧(陶潜歸去來辭寓形宇/内復㡬時爾雅回風為)¶
(飄郭璞註旋風也毛萇詩傳飄風暴起之風論衡天地/之間尤疾速者飄風也紫金經煉丹之書也王逸九思)¶
(我心兮煎熬聊是兮用憂沈約詩聊可閒余步張銑註/間緩也列仙傳安期生者琅琊阜鄉人也賣藥于東海)¶
<pb:KR4c0014_WYG_002-23b>¶
(邊時人皆言千嵗翁秦始皇東逰請見與語三日三夜/賜金璧度數千萬出于阜鄉亭皆置去留書以赤玉舄)¶
(一緉為報曰後十年求我于蓬萊山始皇即遣使者徐/士盧生等數百人入海未至蓬萊山輒逢風波而還立)¶
(祠阜鄉亭海邊十數處云别此詩古本昔我逰齊都以/下五韻作一首泣與親友  以下四韻作一首在世復)¶
(㡬時以下六韻作一首蕭本合作一首而解之曰此逰/仙詩意分三節第一節謂從仙人以逺逰第二節謂别)¶
(親友而嗚咽第三節是泣别之際忽翻然自悟而笑曰/沉吟泣别者為誰故哉在世㡬時不過為名利煎熬耳)¶
(于巳分上事初何所益於是決意逺逰終當髙舉但留/遺跡于人間雖帝王求之且不可得豈更復為親友之)¶
(戀哉琦按中節語意與上下全不相類當棄世逺逰何/事猶作兒女子態與親友泣别至于欲語再三咽耶韋)¶
(縠才調集只選中四韻作一首而前後不録是知古本/似未失真蕭本未免誤合但首章語意似未完或有缺)¶
<pb:KR4c0014_WYG_002-24a>¶
(文未可知朱子謂太白詩多為人所亂有一篇分為三/篇者有二篇合為一篇者豈指此章而言耶今姑仍蕭)¶
(本俟識者/再為定之)¶
　　其二十一¶
郢客吟白雪遺響飛青天徒勞歌此曲舉世誰為傳試¶
為巴人唱和者乃數千吞聲何足道嘆息空悽然(新序/客有)¶
(歌于郢中者其始曰下里巴人國中屬而和者數千人/其為陽陵采薇國中屬而和者數百人其為陽春白雷)¶
(國中屬而和者數十人而巳引商刻角雜以流徴國中/屬而和者不過數人是其曲彌髙其和彌寡陸機詩哀)¶
(音繞棟宇遺響入雲漢鮑照詩吞聲躑躅不敢言蕭士/贇曰此感嘆之辭髙才者知遇之難卑汚者投合之易)¶
<pb:KR4c0014_WYG_002-24b>¶
(負才不遇者能不為/之吞聲嘆息也歟)¶
　　其二十二¶
秦水别隴首幽咽多悲聲胡馬顧朔雪蹀躞長嘶鳴感¶
物動我心緬然含歸情昔視秋蛾飛今見春蠶生嫋嫋¶
桑結(一本作枯俗/本作柘誤)葉萋萋柳垂榮急節謝流水羇心揺¶
懸旌揮涕且復去惻愴何時平(太平御覽辛氏三秦記/曰隴右西關其坂紆迴)¶
(不知髙㡬里欲上者七日乃越髙處可容百餘家上有/清水四注流下俗歌曰隴頭流水鳴聲幽咽遥望秦川)¶
(肝腸斷絶隴首即隴頭也沈約詩西征登隴首通鑑地/理通釋秦州隴城縣有大隴山亦曰隴首山陸機詩胡)¶
<pb:KR4c0014_WYG_002-25a>¶
(馬如雲屯吳均詩蹀躞青驪馬廣韻蹀躞行貌緬逺也/江淹賦秋蛾兮載飛沈約詩寧憶春蠶起廣雅嫋嫋弱)¶
(也萋萋茂也枚乗柳賦枝逶迤而含紫葉萋萋而吐緑/楊齊賢曰毛詩昔我往矣楊柳依依今我來思雨雪霏)¶
(霏曹子建詩昔我初遷朱華未希今我旋止素雪云飛/太白意亦同此昔我在此見秋蛾之飛今既改嵗春蠶)¶
(生矣桑葉如結柳條争榮猶未得歸曹植與吳質書日/不我與曜靈急節吕延濟註急節謂遷移速也楊齊賢)¶
(曰謝去也謂時節之去如流水之急也史記心搖摇然/如懸旌而無所終薄家語無揮涕王肅註揮涕不哭流)¶
(涕以手揮之音咽音噎躞音燮蹀音/疊緬音勉羇  雞愴音昌又音創)¶
　　其二十三¶
秋露白如玉團團下庭緑我行忽見之寒早悲嵗促人¶
<pb:KR4c0014_WYG_002-25b>¶
生鳥過目胡乃自結束景公一何愚牛山淚相續物苦¶
不知足得(一作/登)隴又望蜀人心若波瀾世路有(一作/多)屈¶
曲三萬六千日夜夜當秉燭(謝惠連詩團團滿葉露王/融詩秋風下庭緑庭緑謂)¶
(庭中草木也張協詩人生瀛海内怱如鳥過目古詩蕩/滌放情志何為自結束列子齊景公逰于牛山北臨其)¶
(國城而流涕曰美哉國乎鬱鬱芊芊若何滴滴去此國/而死乎使古無死者寡人將去斯而之何艾孔梁丘據)¶
(皆從而泣曰臣賴君之賜疏食惡肉可得而食駑馬稜/車可得而乗也且猶不欲死而況吾君乎晏子獨笑于)¶
(旁公雪泣而顧晏子曰寡人今日之逰悲孔與據皆從/寡人而泣子之獨笑何也晏子對曰使賢者常守之則)¶
(太公桓公將常守之矣使勇者常守之則莊公靈公將/常守之矣數君者將常守之吾君方將蓑笠而立畎畝)¶
<pb:KR4c0014_WYG_002-26a>¶
(之中惟事之恤何暇念死乎則吾君又安得此位而立/焉以其迭處之迭去之至于君也而獨為之流涕是不)¶
(仁也見不仁之君見諂䛕之臣見此二者臣之所為獨/竊笑也景公慙焉舉觴自罰罰二臣者各二觴焉後漢)¶
(書敕岑彭書曰人苦不知足既平隴復望蜀陸機詩休/咎相乗躡翻覆若波瀾三萬六千日約計百年嵗月有)¶
(此數也抱朴子百年之夀三萬餘日耳沈炯詩百年/三萬日處處此傷情古詩晝短苦夜長何不秉燭逰)¶
　　其二十四¶
大車揚飛塵亭午暗阡陌中貴多黄金連雲開甲宅路¶
逢鬬雞者冠葢何輝赫鼻息干虹蜺行人皆怵惕世無¶
洗耳翁誰知堯與跖(初學記纂要云日在午曰亭午孫/綽天台山賦羲和亭午逰氣髙褰)¶
<pb:KR4c0014_WYG_002-26b>¶
(劉良註亭至也阡陌田間道也史記索隱風俗通曰南/北曰阡東西曰陌河東以東西為阡南北為陌史記天)¶
(子使中貴人從李廣索隠曰案董巴輿服志云黄門丞/主宻使聴察天下天下謂之中貴人使者崔浩云在中)¶
(而貴幸非徳望故云中貴也服䖍曰内臣之貴幸者甲/宅猶甲第魏書閹官列傳太后嘉其忠誠為造甲宅新)¶
(唐書宦者傳開元天寶中宦官黄衣以上三千員衣朱/紫千餘人其稱㫖者輒拜三品將軍列㦸于門其在殿)¶
(頭供奉委任華重持節傳命光燄殷殷動四方所至郡/縣奔走獻遺至萬計修功徳市禽鳥一為之使猶且數)¶
(千緡監軍持權節度反出其下于是甲舍名園上腴之/田為中人所占者半京畿矣又髙力士傳中人若黎敬)¶
(仁林昭隠尹鳯翔韓莊牛仙童劉奉廷王承恩張道斌/李大宜朱光輝郭全邊今誠等並内供奉或外監節度)¶
(軍修功徳市鳥獸皆為之使使還所裒獲動巨萬計京/師甲第池園良田美産占者十六與力士畧等又王鉷)¶
<pb:KR4c0014_WYG_002-27a>¶
(傳鉷子準為衛尉少卿以鬬雞供奉禁中李林甫子岫/亦親近準驕甚凌岫出其上過駙馬都尉王繇以彈彈)¶
(其巾折玉簮為樂既置酒永穆公主親視供具萬年尉/韋黄裳長安尉賈季鄰等候準經過饌具倡樂必素辦)¶
(無敢逆意陳鴻東城老父傳賈昌長安宣陽里人生七/嵗趫捷過人善應對解鳥語音𤣥宗在藩邸時樂民間)¶
(清明節鬬雞戲及即位治雞坊于兩宫間索長安雄雞/金毫鐵距髙冠昂尾千數養于雞坊選六軍小兒五百)¶
(人使馴擾教飼之上好之民風尤甚諸王世家外戚家/公主家侯家傾帑破産市雞以償雞直都中男女以弄)¶
(雞為事貧者弄假雞帝出逰見昌弄木雞于雲龍門道/旁召入為雞坊小兒衣食右龍武軍昌三尺童子入雞)¶
(羣如狎羣小壯者弱者勇者怯者水榖之時疾病之候/悉能知之舉二雞雞畏而馴使令如人䕶雞坊中謁者)¶
(王承恩言于𤣥宗召試殿庭皆中𤣥宗意即日為五百/小兒長加以忠厚謹密天子甚愛幸之金帛之賜日至)¶
<pb:KR4c0014_WYG_002-27b>¶
(其家開元十三年籠雞三百從封東岳父忠死太山下/奉尸歸葬雍州縣官為葬器喪車乗傳洛陽道十四年)¶
(三月衣鬬雞服㑹𤣥宗于温泉當時天下號為雞神童/時人為之語曰生兒不用識文字鬬雞走馬勝讀書賈)¶
(家小兒年十三富貴榮華代不如能令金距期勝負白/羅繡衫隨軟轝父死長安千里外差夫治道挽喪車顔)¶
(氏家訓印組光華車騎輝赫曹植七啟揮袂則九野生/風慷慨則氣成虹蜺廣雅怵惕恐懼也髙士傳堯之讓)¶
(許由也由以告巢父巢父曰汝何不隠汝形藏汝光若/非吾友也擊其膺而下之由悵然不自得乃過清泠之)¶
(水洗其耳曰向聞貪言負吾友矣遂去終身不相見莊/子柳下季之弟名曰盜跖從卒九千人横行天下侵暴)¶
(諸侯穴室樞戸驅人牛馬取人婦女貪得忘親不顧父/母兄弟不祭先祖所過之邑大國守城小國入保萬民)¶
(苦之史記正義按跖者黄帝時大盜之名以柳下惠弟/為天下大盜故世放古號之盜跖  陌音麥跖音職)¶
<pb:KR4c0014_WYG_002-28a>¶
　　其二十五¶
世道日交喪澆風散淳源不采芳桂枝反棲惡木根所¶
以桃李樹吐花竟不言大運有興沒羣動争飛奔歸來¶
廣成子去入無窮門(莊子世喪道矣道喪世矣世與道/交相䘮也蕭士贇曰世不知有道)¶
(之可尊是世喪道矣有道者見世如此遂亦無心用世/焉非所謂道喪世者歟故曰交相䘮也王屮頭陀寺碑)¶
(文淳源上派澆風下黷漢書桃李不言下自成蹊大運/天運也已見前注神仙傳廣成子者古之仙人也居崆)¶
(峒之山石室之中黄帝聞而造焉請問治身之要廣成/子曰至道之精杳杳㝠㝠無視無聴抱神以静形將自)¶
(正必静必清無勞爾形無摇爾精乃可長生慎内閉外/多知為敗我守其一以處其和故千二百嵗而形未嘗)¶
<pb:KR4c0014_WYG_002-28b>¶
(衰得我道者上為皇失吾道者下為土將去汝入無窮/之門逰無極之野與日月參光與天地為常人其盡死)¶
(而我獨存矣/  澆音梟)¶
　　其二十六¶
碧荷生幽泉朝日艷且鮮秋花冒緑水密葉羅青烟秀¶
色空絶世馨香誰為(蕭本作/竟誰)傳坐看飛霜滿凋此紅芳¶
年結根未得所願託華池邊(曹植詩朱華冒緑池李善/註冒猶覆也張協七命飛)¶
(霜迎節髙風送秋古詩結根太山阿楚辭鼃黽逰乎/華池王逸註華池芳華之池也陸機詩移居華池邊)¶
　　其二十七¶
<pb:KR4c0014_WYG_002-29a>¶
燕趙有秀色綺樓青雲端眉目艷皎月一笑傾城歡常¶
恐碧草晚坐泣秋風寒纎手怨玉琴清晨起長歎焉得¶
偶君子共乗雙飛鸞(陸厥中山孺子妾歌一笑傾城一/顧傾市陸機詩佳人撫琴瑟纎手)¶
(清且閒江淹扇上綵畫賦玉琴兮散聲素女兮弄情蕭/士贇曰此與二十六首同意懷材抱藝之士惟恐未能)¶
(見用而老之將至思得君子/附離與共爵位而用世也)¶
　　其二十八¶
容顔若飛電時景如飄風草緑霜巳白日西月復東華¶
鬢不耐秋颯然成衰蓬古來賢聖人一一誰成功君子¶
<pb:KR4c0014_WYG_002-29b>¶
變猿鶴小人為沙蟲不及廣成子乗雲駕輕鴻(毛萇詩/傳飄風)¶
(迴風也藝文類聚抱朴子曰周穆王南征久而不歸君/子為猿為鶴小人為蟲為沙今本抱朴子云三軍之衆)¶
(一朝盡化君子為鶴小人成沙與古書所引迥異徐禎/卿曰誰成功言未有能仙舉者也為猿鶴為蟲沙言君)¶
(子小人皆莫逃于隂陽變化之中也廣成子/巳見前注沈約詩朋來握石髓賔至駕輕鴻)¶
　　其二十九¶
三季分戰國七雄成亂麻王風何怨怒世道終紛拏至¶
人洞𤣥象髙舉淩紫霞仲尼欲(一作/亦)浮海吾祖之流沙¶
聖賢共淪沒臨岐胡咄嗟(漢書三季之後厥事放紛顔/師古註三季三代之末也東)¶
<pb:KR4c0014_WYG_002-30a>¶
(京賦七雄並争薛綜註七雄謂韓魏燕趙齊楚秦也史/記其後秦遂以兵滅六王并中國外攘四夷死人如亂)¶
(麻毛萇詩傳亂世之音怨以怒其政乖正義曰亂世之/政教與民心乖戾民怨其政教所以忿怒述其怨怒之)¶
(心而作歌故亂世之音亦怨以怒也史記漢匈奴相紛/拏正義曰三蒼解詁云紛拏相牽也師古曰紛拏亂相)¶
(持搏也挐音女居反楚辭殽亂兮紛挐淮南子芒繁亂/澤巧為紛拏按説文挐牽引也從手奴聲女加切挐持)¶
(也從手如聲女加切葢義雖别而音則同至韻㑹始以/拏入麻韻挐入魚韻析而為二然考之經史傳註挐拏)¶
(二字通用並有二音義亦相互從合可也至人謂聖人/𤣥象謂天象莊子不離于真謂之至人後漢記𤣥象錯)¶
(度日月不明列仙傳闗令尹喜者周大夫也老子西逰/喜先見其氣知有真人當過物色而遮之果得老子老)¶
(子亦知其竒為著書授之後與老子俱逰流沙化胡服/巨勝實莫知其所終蕭士贇曰唐以老子為祖太白乃)¶
<pb:KR4c0014_WYG_002-30b>¶
(興聖皇帝九世孫故云吾祖公羊傳疏咄嗟猶嘆/息即里語曰咄嗟之間也  咄當沒切敦入聲)¶
　　其三十¶
𤣥風變太古道喪無時還擾擾季葉(一作/市井)人雞鳴趨四¶
闗但識金馬門誰(一作/詎)知蓬萊山白首死羅綺笑歌無¶
休(一作/時)閒渌(蕭本/作緑)酒哂丹液青娥凋素顔(一作萋萋千/金骨風塵凋)¶
(素/顔)大儒揮金槌琢之(一作/發塜)詩禮間蒼蒼三珠樹㝠目焉¶
能攀(阮籍詩季葉道陵遲季葉季世也李善文選註云/陸機洛陽記曰洛陽有四關東成臯南伊闕北孟)¶
(津西函谷史記索隠關中咸陽也東函谷南嶢武西散/闗北蕭關在四關之中三輔黄圖金馬門宦者署武帝)¶
<pb:KR4c0014_WYG_002-31a>¶
(得大宛馬以銅鑄象立于署門因以為名東方朔主父/偃嚴安徐樂皆待詔金馬門即此後漢書孝武皇帝時)¶
(善相馬者東門京鑄作銅馬法獻之有詔立馬於魯班/門外則更名魯班門曰金馬門十洲記蓬萊山對東海)¶
(之東北岸周圍五千里上有九老丈人九天真王宫葢/太上真人所居惟飛仙能到其處耳陶潛詩清歌散新)¶
(聲緑酒開芳顔廣雅哂笑也宋南平王白紵舞曲佳人/舉袖曜青娥莊子儒以詩禮發塜大儒臚傳曰東方作)¶
(矣事之若何小儒曰未解裙襦口中有珠詩固有之曰/青青之麥生于陵陂生不布施死何含珠為接其鬢壓)¶
(其顪儒以金椎控其頤徐剔其頰無傷口中珠山海經/三珠樹生赤水上其為樹如栢葉皆為珠一曰其為樹)¶
(如彗也蕭士贇曰此太白感時憂世之作意謂古道日/喪季世之人不復返朴汩沒於名利聲色之塲至死不)¶
(悟所謂儒者又皆假經欺世借儒術以行其竊取之心/漢諺所謂懸牛頭賣馬脯盜跖行孔子語者也彼豈知)¶
<pb:KR4c0014_WYG_002-31b>¶
(大道無為自然之化哉三珠之樹喻大道也雖蒼蒼在/前乃如之人㝠然無見安能攀而至乎憂憤之意微而)¶
(顯矣琦按三珠樹乃仙境所生㝠目焉能攀謂/至死而不得採以照上文焉知蓬萊山之意)¶
　　其三十一¶
鄭客西入關行行未能已白馬華山君相逢平原里璧¶
遺鎬池君(繆本/作公)明年祖龍死秦人相謂曰吾屬可去矣¶
一往桃花源千春隔流水(捜神記秦始皇三十六年使/者鄭客從闗東來將入函谷)¶
(西至華隂望見素車白馬從華山上下疑其非人道住/止而觀之遂至問鄭客曰安之鄭客曰之咸陽車上人)¶
(曰吾華山使也願託一牘書致鎬池君所子之咸陽道/過鎬池見一大梓有文取石欵梓當有應者即以書與)¶
<pb:KR4c0014_WYG_002-32a>¶
(之客如其言以石欵梓果有人來取書云明年祖龍死/史記秦始皇三十六年使者從闗東夜過華隂舒平道)¶
(有人持璧遮使者曰為吾遺鎬池君因言曰今年祖龍/死使者問其故因忽不見置其璧去使者奉璧俱以聞)¶
(始皇黙然良久曰山鬼固不過知一嵗事也退言曰祖/龍者人之先也使御府視璧乃二十八年行渡江所沉)¶
(璧也張晏曰武王居鎬鎬池君則武王也武王伐商故/神云始皇荒淫若紂矣今亦可伐也孟康曰長安西南)¶
(有鎬池索隠曰鎬池君按服䖍云水神是也江神以璧/遺鎬池之神告始皇之將終也且秦水徳王故其君將)¶
(亡水神先自相告也蘇林曰祖始也龍人君象謂始皇/也捜神後記晉太元中武陵人捕魚為業縁溪行忘路)¶
(逺近忽逢桃花夾岸數百步中無雜樹芳草鮮美落英/繽紛漁人甚異之復前行欲窮其林林盡水源便得一)¶
(山山有小口髣髴若有光便捨舟從口入初極狹纔通/人復行數十步豁然開朗土地曠空屋舍儼然有良田)¶
<pb:KR4c0014_WYG_002-32b>¶
(美池桑竹之屬阡陌交通雞犬相聞男女衣著悉如外/人黄髪垂髫並怡然自樂見魚人大驚問所從來具荅)¶
(之便要還家為設酒殺雞作食村中人聞有此人咸來/問訊自云先世避秦難率妻子邑人至此絶境不復出)¶
(焉遂與外人隔問今是何世乃不知有漢無論魏晉此/人一一具言所聞皆為嘆惋餘人各復延至其家皆出)¶
(酒食停數日辭去此中人語曰不足為外人道也既出/得其船便扶向路處處誌之及郡乃詣太守説如此太)¶
(守劉歆即遣人隨之往/尋向所誌不復得焉)¶
　　其三十二¶
蓐收肅金氣西陸弦海月秋蟬號階軒感物憂不歇良¶
辰竟何許大運有淪忽天寒悲風生夜久衆星沒惻惻¶
<pb:KR4c0014_WYG_002-33a>¶
不忍言哀歌達(蕭本/作逮)明發(禮記孟秋之月其神蓐收山/海經西方蓐收左耳有蛇乗)¶
(兩龍郭璞註金神也人面虎爪白毛執鉞北堂書鈔漢/書云立春春分月行東方青道曰東陸立夏夏至月行)¶
(南方赤道曰南陸立秋秋分月行西方白道曰西陸立/冬冬至月行北方黒道曰北陸釋名弦月半之名也其)¶
(形一旁曲一旁直若張弓弛絃也阮籍詩良辰在何許/凝霜霑衣襟謝朓詩良辰竟何許夙昔夢佳期吕延濟)¶
(註許處也言平生良時竟在何處徐禎卿曰良辰建功/䇿名之時也大運天運也淪忽暮也嵗華紀麗秋風曰)¶
(悲風詩小雅明發不昧毛傳曰明發發夕至明正義曰/夜地而暗至旦而明明地發後故謂之明發也集傳曰)¶
(明發謂將旦而/光明開發也)¶
　　其三十三¶
<pb:KR4c0014_WYG_002-33b>¶
北溟有巨魚身長數千里仰噴三山雪横吞百川水凴¶
陵(繆本/作淩)隨海運燀(繆本/作烜)赫因風起吾觀摩天飛九萬方¶
未巳(北溟巨魚用莊子逍遥逰中事詳見大鵬賦註陸/徳明莊子音義海運司馬彪云運轉也向秀云非)¶
(海不行故云海運梁簡文云運徙也阮籍詩/髙鳥摩天飛淩雲共逰戲餘俱見大鵬賦註)¶
　　其三十四¶
羽檄如流星虎符合専城喧呼救邊急羣鳥皆夜鳴白¶
日曜紫微三公運權衡天地皆得一澹然四海清借問¶
此何為荅言楚徴(一作/征楚)兵渡瀘及五月將赴雲南征怯¶
<pb:KR4c0014_WYG_002-34a>¶
卒非戰士炎方難逺行長號别嚴親日月慘光晶泣盡¶
繼以血心摧兩無聲困獸當猛虎窮魚餌奔鯨千去不¶
一回投軀豈全生如何舞干戚一使有苗平(史記吾以/羽檄徴天)¶
(下兵裴駰註魏武奏事曰今邊有小警輒露檄挿羽非/羽檄之意也駰按推此言則以鳥羽挿檄書謂之羽檄)¶
(取其急速若飛鳥也顔師古漢書註檄者以木簡為書/長尺二寸用徴召也有急事則加以鳥羽挿之示疾速)¶
(也又淮南王傳持羽檄從南方來顔師古註羽檄徴兵/之書也後漢書舊制發兵皆以虎符其餘徴調竹使符)¶
(而已潘岳馬汧督誄剖符専城紆青拖墨之司張銑註/専擅也擅一城也謂守宰之屬梁簡文帝詩輕兵救邊)¶
(急莊子亂天之經逆物之情𤣥天弗成解獸之羣而鳥/皆夜鳴蕭士贇曰言一時喧呼驚擾栖鳥亦不得安其)¶
<pb:KR4c0014_WYG_002-34b>¶
(巢至于夜鳴也韓詩外傳三公者何曰司空司馬司徒/也司馬主天司空主地司徒主人故隂陽不和四時不)¶
(節星辰失度災變非常則責之司馬山陵崩弛川谷不/流五穀不殖草木不茂則責之司空君臣不正人道不)¶
(和國多盜賊下怨其上則責之司徒通典周以太師太/傅太保為三公漢以丞相大司馬御史大夫為三公後)¶
(漢魏晉宋齊梁陳後魏北齊皆以太尉司徒司空為三/公後周以太師太傅太保為三公隋以太尉司徒司空)¶
(為三公大唐因之老子天得一以清地得一以寧河上/公註一無為道之子也天得一故能垂象清明地得一)¶
(故能安静不動搖𤦺按瀘水即禹貢梁州之黒水也漢/時名瀘唐名金沙江今雲南姚州之金沙江是也其源)¶
(出吐蕃界中為麗水下流至四川叙州府為馬湖江水/經註瀘峯最為髙秀水之左右馬步之徑裁通而時有)¶
(瘴氣三月四月逕之必死非此時猶令人吐悶五月以/後行者差得無害故諸葛亮表言五月渡瀘并日而食)¶
<pb:KR4c0014_WYG_002-35a>¶
(臣非不自惜也顧王業不可以偏安于蜀故也益州記/曰瀘水源出曲羅舊山下三百里曰瀘水兩峰有殺氣)¶
(暑月舊不行故武侯以夏渡為難太平寰宇記十道記/云瀘水出蕃中入黔府歴越嶲郡界出拓州至此有瀘)¶
(津闗闗上有石峯髙三十丈四時多瘴氣三四月間發/人衝之立死非此時中則人多悶吐唯五月上伏即無)¶
(害故諸葛武侯征越嶲上疏云五月渡瀘深入不毛之/地舊唐書南蠻質子閣羅鳳亡歸帝怒欲討之楊國忠)¶
(薦閬州人鮮于仲通為益州長史令率精兵八萬討南/蠻與羅鳳戰于瀘南全軍陷沒國忠掩其敗狀叙其戰)¶
(功仍令仲通上表請國忠兼領益部十載國忠權知蜀/郡都督府長史充劒南節度副大使知節度事國忠又)¶
(使司馬李宓率師七萬再討南蠻宓渡瀘水為蠻所誘/至太和城不戰而敗李宓死于陣國忠又隠其敗以捷)¶
(書上聞自仲通李宓再舉討蠻之軍其徵發皆中國利/兵然於土風不便沮洳之所陷瘴疫之所傷饋餉之所)¶
<pb:KR4c0014_WYG_002-35b>¶
(乏物故者十八九凡舉二十萬衆棄之死地隻輪不返/人銜寃毒無敢言者新唐書楊國忠傳國忠雖當國常)¶
(領劒南召募使遣戍瀘南餉路險乏舉無還者舊勲戸/免行所以寵戰功國忠令當行者先取勲家故士無鬬)¶
(志凡募法願奮者則籍之國忠嵗遣宋昱鄭昂韋儇以/御史迫促郡縣吏窮無以應乃詭設餉召貧弱者密縳)¶
(置室中衣絮衣械而送屯亡者以送吏代之人人思亂/尋遣劒南留後李宓率兵十餘萬擊閣羅鳳敗死西洱)¶
(河國忠矯為捷書上聞自再興師傾中國驍卒二十萬/踦履無遺天下寃之通鑑天寶十載夏四月劒南節度)¶
(使鮮于仲通討南詔蠻大敗于瀘南制大募兩京及河/南北兵以擊南詔人聞雲南多瘴癘未戰士卒死者十)¶
(八九莫肯應募楊國忠遣御史分道捕人連枷送詣軍/所舊制百姓有勲者免征役時調兵既多國忠奏先取)¶
(髙勲于是行者愁怨父母妻子送之所在哭聲振野説/苑下蔡威公閉門而哭三日三夜泣盡而繼以血潘岳)¶
<pb:KR4c0014_WYG_002-36a>¶
(寡婦賦痛忉怛以摧心左傳困獸猶鬭謝朓詩奔鯨自/此曝吕向註奔鯨大魚吞食小物喻不義也鮑照詩投)¶
(軀報明主身死為國殤藝文類聚帝王世紀曰有苗氏/負固不服禹請征之舜曰我徳不厚而行武非道也吾)¶
(前教由未也乃修教三年執干戚而舞之有苗請服蕭/士贇曰此詩葢討雲南時作也首即徴兵時景象而言)¶
(當此君明臣良天清地寧海内澹然四郊無警之時而/忽有此舉問之于人始知徴兵者討雲南也乃所調之)¶
(兵不堪受甲所謂驅市人而戰之如以困獸當虎窮魚/餌鯨吾見師之出而不見師之入矣末則深嘆當國之)¶
(臣不能敷文徳以來逺人/致有覆軍殺將之恥也)¶
　　其三十五¶
醜女來效顰還家驚四鄰夀陵失本步笑殺邯鄲人一¶
<pb:KR4c0014_WYG_002-36b>¶
曲(一作/東西)斐然子雕蟲喪天真棘刺造沐猴三年費精神¶
功成無所用楚楚且華(一作/榮)身大雅思文王頌聲久崩¶
淪安得郢中質一揮成風斤(一作承風一運斤蕭本作/一揮成斧斤  莊子西施)¶
(病心而矉其里之醜人見而美之歸亦捧心而矉其里/之富人見之堅閉門而不出貧人見之挈妻子而去之)¶
(走陸徳明註蹙額曰矉又莊子子獨不聞夫夀陵餘子/之學行于邯鄲與未得國能又失其故行矣直匍匐而)¶
(歸耳揚子或問吾子少而好賦曰然童子雕蟲篆刻俄/而曰壯夫不為也韓非子燕王好微巧衛人曰能以棘)¶
(刺之端為母猴燕王悦之養以五乗之奉王曰吾試觀/客為棘刺之母猴客曰人主欲觀之必半嵗不入宫不)¶
(飲酒食肉雨霽日出視之晏隂之間而棘刺之母猴乃/可見也燕王因養衛人不能觀其母猴鄭有臺下之冶)¶
<pb:KR4c0014_WYG_002-37a>¶
(者謂燕王曰臣削者也諸微物必以削削之而所削必/大于削今棘刺之端不容削鋒難以治棘刺之端王試)¶
(觀客之削能與不能可知也王曰善謂衛人曰客為棘/刺之端以削吾欲觀見之客曰臣請之舎取之因逃冶)¶
(人謂王曰計無度量言談之士多棘刺之説也詩國風/衣裳楚楚毛傳楚楚鮮明貌莊子莊子送葬過惠子之)¶
(墓顧其從者曰郢人堊漫其鼻端若蠅翼使匠石斵之/匠石運斧成風聴而斵之盡堊而鼻不傷郢人立不失)¶
(容宋元君聞之而召匠石曰嘗試為寡人為之匠石曰/臣則嘗能斲之雖然臣之質死久矣自夫子之死也吾)¶
(無以為質矣吾無與言之矣蕭士贇曰此篇葢譏世之/作詩賦者不過藉此以取科第干禄位而已何益于世)¶
(教哉太白嘗論詩曰將復古道非我而誰雅頌之作太/白自負者如此然安得雅頌之人識之使郢中之質能)¶
(當匠石之運斤耶俱顰音貧或/寫矉或寫嚬音義  同邯音寒)¶
<pb:KR4c0014_WYG_002-37b>¶
　　其三十六¶
抱玉入楚國見疑古所聞良寶終見棄徒勞三獻君直¶
木忌先伐芳蘭哀自焚盈滿天所損沈㝠道為羣東海¶
汎(蕭本/作沈)碧水(一作/流)西闗乗紫雲魯連及柱史可以躡清¶
芬(韓非子楚人和氏得玉璞楚山中奉而獻之厲王厲/王使玉人相之玉人曰石也王以和為誑而刖其左)¶
(足及厲王薨武王即位和又奉其璞而獻之武王武王/使玉人相之又曰石也王又以和為誑而刖其右足武)¶
(王薨文王即位和乃抱其璞而哭于楚山之下三日三/夜淚盡而繼之以血王聞之使人問其故曰天下之刖)¶
(者多矣子奚哭之悲也和曰吾非悲刖也悲夫寶玉而/題之以石貞士而名之以誑此吾所以悲也王乃使玉)¶
<pb:KR4c0014_WYG_002-38a>¶
(人理其璞乃得寶焉遂命曰和氏之璧墨子和氏之璧/隋侯之珠三棘六異此諸侯之所謂良寶也莊子直木)¶
(先伐甘井先竭太平御覽金樓子曰蚌懷珠而致剖蘭/含香而遭焚髙士傳老子生于殷時為周柱下史後周)¶
(徳衰乃乗青牛車去入大秦過西闗闗令尹喜望氣先/知焉乃物色遮候之已而老子果至乃強使著書作道)¶
(徳經五千餘言為道家之宗陸機文賦誦先人之清芬/李善註清美芬芳之徳沈㝠及魯連欲蹈東海事巳見)¶
(前/註)¶
　　其三十七¶
燕臣昔慟哭五月飛秋霜庶女號蒼天震風擊齊堂精¶
誠有所感造化為悲傷而我竟何辜逺身金殿旁(一本/少此)¶
<pb:KR4c0014_WYG_002-38b>¶
(二/句)浮雲蔽紫闥白日難回光羣沙穢明珠衆草淩孤芳古¶
來共歎息流淚空沾裳(論衡鄒衍無罪見拘于燕當夏/五月仰天而嘆天為隕霜淮南)¶
(子庶女叫天雷霆下擊景公臺隕支體傷折海水大出/髙誘註庶賤之女齊之寡婦無子不嫁事姑謹敬姑無)¶
(男有女女利母財令母嫁婦婦終不肯女殺母以誣婦/婦不能自明寃結叫天天為行雷霆下擊景公之臺隕)¶
(壞毁景公之支體海水為之大溢出也江淹上建平王/書賤臣叩心飛霜擊于燕地庶女告天振風襲于齊堂)¶
(江淹詩列坐金殿側孔融詩讒邪害公正浮雲翳白日/崔駰達㫖攀台階闚紫闥曹植求通親親表注心皇極)¶
(結情紫闥劉良註皇極紫闥天子所居也孤芳芳草之/孤生者蕭士贇曰此詩其遭髙力士譖於貴妃而放黜)¶
(之時所作乎浮雲比力士紫闥比中宫白日比/明皇羣沙衆草以喻小人明珠孤芳以喻君子)¶
<pb:KR4c0014_WYG_002-39a>¶
　　其三十八¶
孤蘭生幽園衆草共蕪沒雖照陽春暉復悲髙秋月飛¶
霜早淅瀝緑艷恐休歇若無清風吹香氣為誰發(説文/暉日)¶
(光也嵗華紀麗九月曰髙秋亦曰暮秋謝惠連雪賦霰/淅瀝而先集劉良註淅瀝細下貌抱朴子芳蘭之芬烈)¶
(者清風之功也蕭士贇曰詩謂君子在野未能自拔于/衆人之中雖䝉主知而小人之讒譖已至若非在位之)¶
(人引類拔萃而薦用之/雖有馨香何以自見哉)¶
　　其三十九¶
登髙望四海天地何漫漫霜被羣物秋風飄大荒寒榮¶
<pb:KR4c0014_WYG_002-39b>¶
華東流水萬事皆波瀾白日掩徂暉浮雲無定端梧桐¶
巢燕雀枳棘棲鴛鸞且復歸去來劒歌行(一作/悲)路難(一/本)¶
(自第四句後云殺氣落喬木浮雲蔽層巒孤鳯鳴天霓/遺聲何辛酸游人悲舊國撫心亦盤桓倚劒歌所思曲)¶
(終涕洄瀾喻大荒謂荒野之地楚辭及榮華之未落王/逸註榮華  顔色也吕氏春秋水泉東流日夜不休徂)¶
(輝落日之光也駱賔王詩别情傷去葢離念惜徂輝鴛/當是鵷字之訛莊子南方有鳥其名鵷雛發于南海而)¶
(飛于北海非梧桐不止非練實不食非醴泉不飲陸徳/明註鵷雛鸞鳯之屬也廣韻鵷雛似鳯埤雅鸞赤色五)¶
(采雞形鳴中五音頌聲作則至一曰青鳯為鸞後漢書/枳棘非鸞鳯所棲陳書枳棘棲鵷常以増嘆劒歌謂彈)¶
(其劒而歌也行路難樂府曲名詳見後三巻註琦按登/髙望四海天地何漫漫見宇宙廣大之意霜被羣物秋)¶
<pb:KR4c0014_WYG_002-40a>¶
(風飄大荒寒見生計蕭索之意榮華東流水言年華日/去如水之東流滔滔不返萬事皆波瀾言生事擾擾反)¶
(覆相乗如水之波瀾無有静時白日掩徂輝謂日將落/而無光如人將有去志而意色不快浮雲無定端言人)¶
(生世上行踪原無一定何必戀戀於此或以落日為浮/雲所掩喻英明之人為讒邪所惑兩句作一意解者亦)¶
(可梧桐之木本鳯凰所止而燕雀得巢其上喻小人得/志枳棘之樹本燕雀所萃而鵷鸞反棲其間喻君子失)¶
(所以上皆即景而寓感嘆於間以見不得不動歸來之/念意者是時太白所投之主人惑于羣小而不見親禮)¶
(將欲去之而作此詩舊註以時世昏亂隂小用事為解/専指朝政而言恐未是  漫謨官切滿平聲鴛與鵷同)¶
(音/寃)¶
　　其四十¶
<pb:KR4c0014_WYG_002-40b>¶
鳯饑不啄粟所食唯琅玕焉能與羣雞刺蹙(一作/蹙促)争一¶
飡朝鳴崑丘樹夕飲砥柱湍歸飛海路逺獨宿天霜寒¶
幸遇王子晉結交青雲端懹恩未得報感别空長嘆(藝/文)¶
(類聚莊子曰吾聞南方有鳥其名為鳳所居積石千里/天為生食其樹名瓊枝髙百仞以璆琳琅玕為實天又)¶
(為生離珠一人三頭逓卧逓起以伺琅玕淮南子鳯凰/曽逝萬仞之上翺翔四海之外過崑崙之疏圃飲砥柱)¶
(之湍瀨山海經西海之南流沙之濵赤水之後黑水之/前有大山名曰崑崙之丘元和郡縣志底柱山俗名三)¶
(門山在陜州硤石縣東北五十里黄河中禹貢曰𨗳河/積石至于龍門又東至于底柱註云河水分流包山而)¶
(過山見水中若柱然也又以禹理洪水山陵當水者破/之以通河三穿既決河出其間有似於門故亦謂之三)¶
<pb:KR4c0014_WYG_002-41a>¶
(門水經註王子晉好吹鳯笙招延與道士浮丘同/逰伊洛之浦  啄音卓刺音七飡同餐砥同底)¶
　　其四十一¶
朝弄紫泥海(一作朝駕碧鸞車蕭/本作朝弄紫沂海)夕披丹霞裳揮手折¶
若木拂此西日光雲卧(一作/舉)逰八極玉顔巳千霜飄飄¶
入無倪稽首祈上皇呼我逰太素玉杯賜瓊漿一飡歴¶
萬嵗何用還故鄉永隨長風去天外恣飄揚(洞㝠記東/方朔去經)¶
(年乃歸母曰汝行經年一歸何以慰我也朔曰兒至紫/泥海有紫水汚衣仍過虞淵湔洗朝發中返何云經年)¶
(乎謝朓七夕賦厭白玉而為飾霏丹霞而為裳楚辭折/若木以拂日兮聊逍遥以相羊王逸註若木在崑崙西)¶
<pb:KR4c0014_WYG_002-41b>¶
(極其華照下地拂擊也折取若木以拂擊日使之還去/或謂拂蔽也以若木鄣蔽日使不得過鮑照詩雲卧恣)¶
(天行黄庭内景經減却百邪玉鍊顔袁彖詩萬古方一/春千霜豈二髮倪際也楚辭信上皇而質正王逸註上)¶
(皇上帝也真誥晨逰太素宫控軿觀玉河太平御覽王/君内傳曰紫清宫太素三元道君之所治也楚辭華酌)¶
(既陳有瓊漿些左思吳都賦習御長風劉逵註長風逺/風也蕭士贇曰或疑首二句為不類起句不知正是取)¶
(法選詩如朝發鄴都橋暮濟白馬津朝發廣莫門暮宿/丹水山朝旦發陽崖景落憩隂峰之類皆起句也而其)¶
(文法則又皆自楚辭中來如朝發軔于天津兮夕/予濟乎西極朝馳予馬乎江臯夕濟乎西澨是也)¶
　　其四十二¶
搖裔雙白鷗鳴飛滄江流宜與海人狎豈伊雲鶴儔寄¶
<pb:KR4c0014_WYG_002-42a>¶
影(蕭本/作形)宿沙月㳂芳戲春洲吾亦洗心者忘機從爾逰¶
(搖裔猶搖蕩也盧思道詩丰茸雞樹密摇裔鶴烟稠謝/朓詩迴瞰滄江流列子海上之人有好漚鳥者每旦之)¶
(海上從漚鳥逰漚鳥之至者百住而不止其父曰吾聞/漚鳥皆從汝逰汝取來吾玩之明日之海上漚鳥舞而)¶
(不下埤雅鳬好沒鷖好浮故鷖一名漚列子曰漚鳥今/字從鳥後人加之也蒼頡解詁曰鷖鷗也今鷗一名水)¶
(鴞似白鴿而羣飛謝朓詩喧鳥/覆春洲  裔音曳㳂即沿字)¶
　　其四十三¶
周穆八荒意漢皇萬乗尊淫樂心不極雄豪安足論西¶
海宴王母北宫邀上元瑶水聞遺歌玉杯竟空言靈跡¶
<pb:KR4c0014_WYG_002-42b>¶
成蔓草徒悲千載魂(列子周穆王肆意逺逰命駕八駿/之乗右服&KR2194;騮而左緑耳右驂赤)¶
(驥而左白&KR2059;主車則造父為御离□為右次車之乗右/服渠黄而左踰輪左驂盜驪而右山子百夭主車參百)¶
(為御奔戎為右馳驅千里遂賔于西王母觴于瑤池之/上西王母為王謠王和之其辭哀焉漢武外傳元封元)¶
(年七月七日王母至天仙咸住殿下王母惟將二侍女/上殿東向坐帝跪拜問寒暄畢而立因呼帝坐帝面南)¶
(王母乃遣侍女與上元夫人相聞云王九光之母敬謝/比不相見四千餘年天事勞我致以愆面夫人可暫來)¶
(否若能屈駕當停相須帝問王母上元何真也曰是三/天真王之母上元之官統十萬玉女名録者也俄而夫)¶
(人至年可二十餘天姿精耀靈眸艷絶服青霜袍雲彩/亂色非錦非繡不可名字頭作三角髻餘髪散垂至腰)¶
(戴九雲夜光之冠帶火山大玉之佩結鳯林華錦之綬/腰流黄揮精之劒上殿向王母拜王母坐止之呼同坐)¶
<pb:KR4c0014_WYG_002-43a>¶
(北向王母勅帝曰此真元之母尊貴之人汝當起拜問/寒温還坐夫人笑曰五濁之人耽酒營利嗜味淫色固)¶
(其常也且徹以天子之貴其亂目者倍于凡焉而復于/華嚴之墟折嗜欲之根願無為之事良有志矣按漢武)¶
(内傳外傳諸書載王母及上元夫人來降漢庭俱不言/所在宫名北宫則禮神君之地也此云北宫邀上元當)¶
(另有所本王融曲水詩序穆滿八駿如舞瑶水之隂劉/良註瑶水瑶池也三輔黄圖廟記曰神明臺武帝祭仙)¶
(人處上有承露盤有銅仙人舒掌捧銅盤玉杯以承雲/表之露以露和玉屑服之以求仙道太平御覽漢武故)¶
(事上崩後鄠縣有一人于市貨玉杯吏疑其御物欲捕/之因忽不見縣送其器推問乃茂陵中物也霍光自呼)¶
(吏問之説市人形貌如先帝其事載在杯類中而今本/多作玉碗葢今本誤矣按二事註此皆可通但未知太)¶
(白所用者何事耳若舊註引新垣平/玉杯則文帝時事非武帝也恐未是)¶
<pb:KR4c0014_WYG_002-43b>¶
　　其四十四¶
緑蘿紛葳蕤繚繞松栢枝草木有所託嵗寒尚不移奈¶
何夭桃色坐嘆葑菲詩玉顔艷紅彩雲髪非素絲君子¶
恩巳畢賤妾將何為(郭璞詩綠蘿結髙林吕向註緑蘿/松蘿也陸機文賦紛葳蕤以馺遝)¶
(吕向註紛葳蕤盛美貌廣韻繚繞纒也詩小雅蔦與女/蘿施於松栢廣雅女蘿松蘿也詩國風桃之夭夭灼灼)¶
(其華毛傳曰天天其少壯也詩國風習習谷風以隂以/雨黽勉同心不宜有怒采葑采菲無以下體徳音莫違)¶
(及爾同死序云谷風刺夫婦失道也衛人化其上淫于/新婚而棄其舊室夫婦離絶國俗傷敗焉江淹詩庭樹)¶
(發紅彩張銑註紅彩花也詩國風鬒髪如雲毛傳曰如/雲言美長也王融詩騷首亂雲髪江淹詩君子恩未畢)¶
<pb:KR4c0014_WYG_002-44a>¶
(古詩賤妾亦何為𤦺按古稱色衰愛弛此詩則謂色未/哀而愛巳弛有感而發其寄諷之意深矣  菲音斐)¶
　　其四十五¶
八荒馳驚飇萬物盡凋落浮雲蔽頽陽洪波振大壑龍¶
鳳脱罔罟飄颻將安託去去乗白駒空山詠場藿(驚飇暴/風也陸)¶
(機詩驚飇褰反信謝宣逺詩頽陽照通津吕延濟註頽/陽落日也殷仲文表洪波振壑莊子大壑之為物也注)¶
(焉而不滿酌焉而不竭陸徳明註大壑東海也列子渤/海之東不知㡬億萬里有大壑焉實惟無底之谷其下)¶
(無底名曰歸墟八紘九野之水天漢之流莫不注之而/無増無減焉詩小雅皎皎白駒食我場苗毛傳曰宣王)¶
(之末不能用賢賢者有乗白駒而去者次章云皎皎白/駒食我場藿毛傳曰藿猶苗也蕭士贇曰此詩前指禄)¶
<pb:KR4c0014_WYG_002-44b>¶
(山之亂乗輿播遷天下驚擾後言/已之罹難脱身羈囚無所依託)¶
　　其四十六¶
一百四十年國容何赫然隠隠五鳳樓峨峨横三川王侯¶
象星月賔客如雲烟(一本首六句云帝京信佳麗國容/何赫然劒戟擁九闗歌鐘沸三川)¶
(蓬萊象天構/珠翠誇雲仙)鬬雞金宫(一作/城)裏蹴踘瑶臺(一作走/馬蘭臺)邊舉¶
動揺白日指揮回青天當塗何翕忽失路長棄捐獨有¶
揚執戟閉闗草太𤣥(唐自武徳元年至天寶十四載得/一百三十八年此詩約是天寶初)¶
(年太白在翰林時所作四字疑誤赫然盛貌漢書司馬/法曰國容不入軍初學記闗中記云涇與渭洛為闗中)¶
<pb:KR4c0014_WYG_002-45a>¶
(三川唐書五行志𤣥宗好鬬雞貴臣外戚皆尚之貧者/或弄木雞識者以為雞酉屬帝生之嵗也鬬者兵象近)¶
(雞禍也史記處後蹴踘正義曰謂打毬也漢書蹴踘刻/鏤顔師古註蹴足蹴之也鞠以韋為之中實以物蹴蹋)¶
(為戲樂也荆楚嵗時記劉向别録曰蹴踘黄帝所造本/兵勢也或云起于戰國按踘與毬同古人蹋踘以為戲)¶
(也蕭士贇曰白日青天以比其君鬬雞蹴踘明皇所好/此等得志用事舉動指揮足以動摇主聴揚雄解嘲當)¶
(塗者升青雲失路者委溝渠翕忽疾貌吳都賦神化翕/忽太白意謂此輩幸臣當其得志不過翕忽之頃一朝)¶
(失寵長于棄捐不用葢言不足恃之意而蕭註謂得其/蹊徑而依附之可以翕忽而暴貴不得其蹊徑而不依)¶
(附終于棄捐而不用似失其解曹植與楊修書昔揚子/雲先朝執㦸之臣耳閉闗猶閉門也鮑照詩閉幃草太)¶
(𤣥兹事殆愚狂漢書哀帝時丁傅董賢用事諸附離之/者或起家至二千石時揚雄方草太𤣥有以自守泊如)¶
<pb:KR4c0014_WYG_002-45b>¶
(也踘蹴音/蹙  音菊)¶
　　其四十七¶
桃花開東園含笑誇白日偶䝉春(蕭本/作東)風榮生(一作/矜)此¶
艷陽質豈無佳人色但恐花不實宛轉龍火飛零落早¶
相失詎知南山松獨立自蕭飋(阮籍詩東園桃與李史/通今俗文士謂鳥鳴為)¶
(啼花發為笑鮑照詩艷陽桃李節張協七命龍火西頽/李善註漢書曰東宫蒼龍房心心為火故曰龍火也江)¶
(淹詩松栢轉蕭瑟劉良註蕭瑟風吹松栢聲蕭士贇曰/此詩謂士無實行偶然榮遇者寵衰則易至于棄捐孰)¶
(若君子之有持操者/獨立而不改其節哉)¶
<pb:KR4c0014_WYG_002-46a>¶
　　其四十八¶
秦皇按寶劒赫怒震(繆本/作振)威神逐日巡海右驅石駕(繆/本)¶
(作/架)滄津徴卒空九寓作橋傷萬人但求蓬島藥豈思農¶
鳸春力盡功不贍千載為悲辛(藝文類聚三齊畧記曰/秦始皇作石橋欲過海)¶
(觀日出處于時有神人能驅石下海城陽十一山石盡/起立嶷嶷東傾狀似相隨而去云石去不速神人輒鞭)¶
(之盡流血石莫不悉赤至今猶爾江淹恨賦秦帝按劒/諸侯西馳削平天下同文共規雄圖既溢武功未畢方)¶
(架黿鼉以為梁巡海右以送日九㝢猶九州牛𢎞神州/歌九㝢載寧史記秦使徐福入海求神異物還為偽辭)¶
(曰臣見海中大神言曰汝西皇之使耶臣荅曰然汝何/求曰願請延年益夀藥神曰汝秦王之禮薄得觀而不)¶
<pb:KR4c0014_WYG_002-46b>¶
(得取即從臣東南至蓬萊山見芝成宫闕有使者銅色/而龍形光上照天于是臣再拜問曰宜何資以獻海神)¶
(曰以令童子若振女與百工之事即得之矣秦皇帝大/悦遣振男女三千人資之五榖種種百工而行徐福得)¶
(平原廣澤止王不來獨㫁少昊之世置九農之官春扈/氏農正趣民耕種夏扈氏農正趣民芸除秋扈氏農正)¶
(趣民收斂冬扈氏農正趣民葢藏棘扈氏農正掌人百/果行扈氏農正畫為民驅鳥宵扈氏農正夜為民驅獸)¶
(桑扈氏農正趣民養蠶老扈氏農正趣民收麥陳子昂/詩願罷瑶池宴來觀農扈春宋之問詩吾君不事瑶池)¶
(樂時雨來觀農鳸春鳸扈古字通用/説文贍給也  㝢即宇字扈音戸)¶
　　其四十九¶
美人出南國灼灼芙蓉姿皓齒終不發芳心空自持由¶
<pb:KR4c0014_WYG_002-47a>¶
來紫宫女共妬青蛾眉歸去瀟湘沚沈吟何足悲(曹植/詩南)¶
(國有佳人又詩誰為發皓齒左思詩列宅紫宫裏李周/翰註紫宫天子所居處曹植詩夕宿瀟湘沚爾雅小渚)¶
(曰沚蕭士贇曰此太白遭讒擯逐之詩也去就之/際曽無留難然自後人而觀之其志亦可悲矣)¶
　　其五十¶
宋國梧臺東野人得燕石(一作宋人枉千/金去國買燕石)誇作天下珍¶
却哂趙王璧趙璧無緇磷燕石非貞真流俗多錯誤豈¶
知玉與珉(藝文類聚闞子曰宋之愚人得燕石于梧臺/之東歸而藏之以為寶周客聞而觀焉主人)¶
(齋七日端冕𤣥服以發寶革匱十重緹巾十襲客見之/掩口而笑曰此特燕石也其與瓦甓不殊主人大怒曰)¶
<pb:KR4c0014_WYG_002-47b>¶
(商賈之言醫匠之心藏之愈固史記趙惠文王時得楚/和氏璧劉孝威詩白玉遂緇磷野客叢書論語磨而不)¶
(磷湼而不緇今讀磷字多作去聲讀緇字多作平聲而/古來文士以磷字為平聲如摯虞傅咸以至李杜元白)¶
(之流皆然緇字作去聲協見沈約髙士賛今禮部押韻/緇字只平聲一音葢當時未分四聲故耳韻㑹珉音與)¶
(民同説文石之美者禮君子貴玉而賤珉珉石似玉而/非也蕭士贇曰此譏世人不識真儒而假儒反得用世)¶
(以非笑真儒焉辭簡意明切中古/今時病  緇音支又音子磷音隣)¶
　　其五十一¶
殷后亂天紀楚懷亦巳昏夷羊滿中野菉(繆本/作緑)葹盈髙¶
門比干諫而死屈平竄湘源虎口何婉孌女嬃(繆本/作顔)空¶
<pb:KR4c0014_WYG_002-48a>¶
嬋娟彭咸久淪沒此意與誰論(𦙍征俶擾天紀正義曰/始亂天之紀網也陶潛)¶
(詩嬴氏亂天紀國語商之興也檮杌次于丕山其亡也/夷羊在牧韋昭解夷羊神獸牧商郊牧野離騷薋菉葹)¶
(以盈室兮判獨離而不服王逸註薋蒺藜也菉王蒭也/葹枲耳也三者皆惡草以喻讒諂盈滿于側也楚辭章)¶
(句紂惑妲己作糟丘酒池長夜之飲㫁斮朝涉刳剔孕/婦比干正諌紂怒曰吾聞聖人心有七竅于是殺比干)¶
(剖其心而觀之史記屈原者名平楚之同姓也為楚懷/王左徒博聞彊識明于治亂嫻于辭令入則與王圖議)¶
(國事以出號令出則接遇賔客應對諸侯王甚任之上/官大夫與之同列争寵而心害其能因讒之王怒而疏)¶
(屈平屈平疾王聴之不聰也讒諂之蔽明也邪曲之害/公也方正之不容也故憂愁幽思而作離騷所謂薋菉)¶
(葹以盈室及女嬃彭咸事皆離騷中語也其後又信上/官之䜛遷屈原于湘江之南乃頃襄王時事非懷王也)¶
<pb:KR4c0014_WYG_002-48b>¶
(詩葢互言之耳蕭士贇曰虎口事如史記秦二世拜叔/孫通為博士通曰我㡬不脱于虎口之類謂比干以諌)¶
(死是䧟于虎口何所為而婉孌如是哉詩云婉兮孌兮/註曰皆顧慕貌陸機詩婉孌崑山隂註曰婉孌存思貌)¶
(琦按虎口二句是反言以起下文見賢者所為衆人不/知反以為非之意離騷女嬃之嬋媛兮申申其詈予王)¶
(逸註女嬃屈原姊也嬋媛猶牽引也言女嬃見已施行/不與衆合以見流放故來牽引數怒重詈我也又離騷)¶
(雖不周于今之人兮願依彭咸之遺則王逸註彭咸殷/賢大夫也諌其君不聴自投水而死  孌音戀嬋音蟬)¶
(娟音/蠲)¶
　　其五十二¶
青春流驚湍朱明(一作/火)驟回薄不忍看秋蓬飄揚竟何¶
<pb:KR4c0014_WYG_002-49a>¶
託光風滅蘭蕙白露灑葵藿(一作委/蕭藿)美人不我期草木¶
日零落(楚辭青春受謝王逸註青東方春位其色青也/潘岳詩驚湍激巖阿劉良註湍急流也爾雅夏)¶
(為朱明郭璞註氣赤而光明也賈誼鵩賦萬物回薄震/蕩相轉埤雅蓬蒿草之不理者也其葉散生如蓬末大)¶
(於本故遇風輒拔而旋説苑曰秋蓬惡於根本而美於/枝葉秋風一起根且拔矣楚辭光風轉蕙汜崇蘭些王)¶
(逸註光風謂雨巳日出而風草木有光也王禎農書葵/陽草也其菜易生郊野甚多不拘肥瘠地皆有之為百)¶
(菜之主備四時之饌本豐而耐旱味甘而無毒可防荒/儉可以葅腊其枯枿可以榜簇根子又能療疾咸無遺)¶
(棄誠蔬茹之要品民生之資益者也而今人不復食之/亦無植者説文藿菽之少也葢謂豆之初生者廣雅豆)¶
(角謂之莢其葉謂之藿王逸楚辭註零落皆墮也草曰/零木曰落蕭士贇曰楚辭日月忽其不淹兮春與秋其)¶
<pb:KR4c0014_WYG_002-49b>¶
(代謝惟草木之零落兮恐美人之遲暮詩意全出於此/美人況時君也時不我用老將至矣懐材而見棄於世)¶
(能不/悲夫)¶
　　其五十三¶
戰國何紛紛兵戈亂浮雲趙倚兩虎鬬晉為六卿分姦¶
臣欲竊位樹黨自相羣果然田成子一旦殺(繆本/作弑)齊君¶
(魏書戰國紛紛年過十紀史記趙以藺相如功大拜為/上卿位在亷頗之右亷頗宣言曰我見相如必辱之相)¶
(如聞不肯與㑹每朝時常稱病不肯與亷頗争列已而/相如出望見亷頗引車避匿于是舍人相與諫相如相)¶
(如曰秦所以不敢加兵于趙者徒以吾兩人在也今兩/虎共鬬其勢不俱生吾所以為此者先國家之急而後)¶
<pb:KR4c0014_WYG_002-50a>¶
(私仇也漢書田氏簒齊六卿分晉顔師古註晉之衰也/六卿擅權其後范氏中行氏智氏滅而韓趙魏并其土)¶
(田人衆故總言六卿分晉也按史記晉世家曰頃公十/二年晉之宗家祁徯孫叔嚮子相惡於其君六卿欲弱)¶
(公室乃遂以法盡滅其族而分其邑為十縣各令其子/為大夫晉益弱六卿皆大太白所謂晉為六卿分者葢)¶
(用此事指大夫専政而言以起下文循至竊位弑君之/事史記范中行氏反晉晉攻之急范中行請粟于齊田)¶
(乞欲為亂樹黨于諸侯乃説齊景公曰范中行數有徳/于齊齊不可不救齊使田乞救之而輸之粟田乞卒子)¶
(常代立是為田成子田成子與監止俱為左右相相簡/公田常心害監止監止幸于簡公子我者監止之宗人)¶
(也常與田氏有隙田常于是擊子我子我率其徒攻田/氏不勝出亡田氏之徒追殺子我及監止簡公出奔田)¶
(氏之徒追執簡公于徐州恐簡公復立而誅已/遂殺簡公莊子田成子一旦殺齊君而盜其國)¶
<pb:KR4c0014_WYG_002-50b>¶
　　其五十四¶
倚劒登髙臺悠悠送春目蒼榛蔽層丘瓊草隠深谷鳯¶
鳥(繆本/作皇)鳴西海欲集無珍木鸒斯得所居(一作匹居/一作所棲)蒿¶
下盈萬族晉風日已頽窮途方慟哭(一本後六句云翩/翩衆鳥飛翺翔在)¶
(珍木羣花亦便娟榮耀非一族歸來愴途窮日暮還慟/哭  江淹詩倚劒臨八荒李周翰註倚佩也謝朓詩逺)¶
(近送春目庾闡詩瓊草蔽神丘劉楨詩珍木鬱蒼蒼張/銑註珍木謂珍異之木爾雅鸒斯鵯鶋郭璞註鴉鳥也)¶
(小而多羣腹下白江東亦呼為鵯烏鄭樵註亦謂之雅/烏葢雀類差小多羣飛食榖粟俗呼必烏江淹詩鸒斯)¶
(蒿下飛晉書阮籍時率意獨駕不由徑路車跡所窮輒/慟哭而反蕭士贇曰三四比小人據髙位而君子在野)¶
<pb:KR4c0014_WYG_002-51a>¶
(五句至八句謂當時君子亦有用世之意而在朝無君/子以安之反不如小人之得位呼儔引類至于萬族之)¶
(多也末句借晉為喻君子道消風俗頽靡若阮籍/途窮慟哭毋乃見事之晚乎  鸒音豫又音余)¶
　　其五十五¶
齊瑟彈(一作/揮)東吟秦絃弄西音慷慨動顔魄使人成荒¶
淫彼美(繆本/作女)佞邪子婉孌來相尋一笑雙白璧再歌千¶
黄金珍色不貴道詎惜飛光沈安識紫霞客瑤臺鳴素¶
(一作/玉)琴(曹植詩秦筝發西氣齊瑟揚東謳魏文帝詩齊/倡發東舞秦筝奏西音漢書婉孌董公惟亮天)¶
(工顔師古註婉孌美貌古詩一笑雙白璧再顧千黄金/沈約詩飛光忽我遒張銑註飛光日月也嵇康詩習習)¶
<pb:KR4c0014_WYG_002-51b>¶
(谷風吹我素琴素琴謂琴之素/樸不用金玉珍寶以為飾者也)¶
　　其五十六¶
越客採明珠提攜出南隅清輝照海月美價傾皇(一作/鴻)¶
都獻君君按劒懷寶空長吁魚目復相哂寸心増煩紆¶
(越南越也今廣東是其地當天下之南而臨南海海中/有珠池産明珠東都賦嘉祥阜兮集皇都鄒陽上梁王)¶
(書明月之珠夜光之璧以暗投人于道衆莫不按劒相/眄者無因而至前也張協詩魚目笑明月張銑註魚目)¶
(魚之目精白者也張衡詩何為懷/憂心煩紆李周翰註煩紆思亂也)¶
　　其五十七¶
<pb:KR4c0014_WYG_002-52a>¶
羽族稟萬化小大各有依周周(繆本作/啁啁)亦何辜六翮掩¶
不揮願銜衆禽翼一向黄河飛飛者莫我顧嘆息將安¶
歸(漢書千變萬化未始有極韓非子鳥有翢翢者重首/而尾屈將欲飲于河則必顛乃銜其羽而飲之人之)¶
(所貪飲不足者不可以不索其羽也/阮籍詩天網彌四野六翮掩不舒)¶
　　其五十八¶
我行(蕭本/作到)巫山渚尋古登陽臺天空綵雲滅地逺清風¶
來神女去(蕭本/作知)巳久襄王安在哉荒淫竟淪沒(蕭本/作替)樵¶
牧徒悲哀(宋玉髙唐賦楚襄王與宋玉逰於雲夢之臺/望髙唐之觀其上獨有雲氣崪分直上忽兮)¶
<pb:KR4c0014_WYG_002-52b>¶
(改容須㬰之間變化無窮王問玉曰此何氣也玉對曰/所謂朝雲者也昔者先王嘗遊髙唐怠而晝寢夢見一)¶
(婦人曰妾巫山之女也為髙唐之客聞君逰髙唐願薦/枕席王因幸之去而辭曰妾在巫山之陽髙丘之岨旦)¶
(為朝雲暮為行雨朝朝暮暮陽臺之下旦朝視之如言/故為立廟號曰朝雲通典䕫州巫山縣有巫山一統志)¶
(陽臺在䕫州府巫山縣治西北南枕大江宋玉賦云楚/王逰于陽雲之臺望髙唐之觀即此王阮亭曰巫山形)¶
(絶肖巫字其東即陽雲臺在縣治西北五十步髙一百/二十丈二山皆土阜殊乏秀色而古今艷稱之以楚大)¶
(夫詞賦重耳江淹詩相思巫山渚悵望陽雲臺王融詩/巫山綵雲合阮籍詩三楚多秀士朝雲進荒淫  渚音)¶
(主/)¶
　　其五十九¶
<pb:KR4c0014_WYG_002-53a>¶
惻惻泣路岐哀哀悲素絲路岐有南北素絲易(一作/有)變¶
移萬事固如此人生無定期田竇相傾奪賔客互盈虧¶
世途多翻覆交道方嶮巇(一本少萬事固如此四句世/途多翻覆作谷風刺輕薄交)¶
(道以下/皆同)斗酒強然諾寸心終自疑張陳竟火滅蕭朱亦¶
星離衆鳥集榮柯窮魚守枯(一作/空)池嗟嗟失懽客勤問¶
何所規(一作悲又作窺以淮南子楊子見逵路而哭之/為其可以南可  北墨子見練絲而泣之為其)¶
(可以黄可以黒吕氏春秋墨子見染素絲者而嘆曰染/于蒼則蒼染於黄則黄所以入者變其色亦變五入而)¶
(巳為五色矣故染不可不慎也劉子墨子所以悲素絲/楊朱所以泣路岐史記魏其侯竇嬰喜賔客諸㳺士賔)¶
<pb:KR4c0014_WYG_002-53b>¶
(客争歸魏其侯武安侯田蚡新用事為相卑下賔客進/名士家居者欲以傾魏其諸將相武安侯以王太后故)¶
(親幸數言事多效天下吏士趨勢利者皆去魏其歸武/安又史記齊有孟嘗君趙有平原君魏有信陵君方争)¶
(下士招致賔客以相傾奪輔國持權劉峻廣絶交論世/路險巇一至于此李善註嶮巇猶顛危也漢書灌夫喜)¶
(任俠已然諾後漢書張陳凶其終蕭朱隙其末章懷太/子註張耳陳餘初為刎頸交後搆隙耳從漢為將兵殺)¶
(陳餘于泜水之上蕭育字次君朱博字子元二人為友/著聞當代後有隙不終故時以交為難左思詩塊苦枯)¶
(池魚蕭士贇曰此詩譏市道交者太白罹難之餘友朋/之交道其不能始終如一者諒亦多矣徒有一類失懽)¶
(之客勤勤問勞亦何所規/益乎  嶮與險同巇音羲)¶
(劉克莊曰太白古風與陳子昻感遇之作筆力相上下/唐之詩人皆在下風胡震亨曰太白古風其篇富于子)¶
<pb:KR4c0014_WYG_002-54a>¶
(昂之感遇儉于嗣宗之咏懷其抒發性靈寄托規諷實/相源流也但嗣宗詩㫖淵放而文多隠避歸趣未易測)¶
(求子昻淘洗過潔韻不及阮而渾穆之象尚多包含太/白六十篇中非指言時事即感傷巳遭循徑而窺又覺)¶
(易盡此則役于風氣之逓感不得不以才情相勝宣洩/見長律之往製未免言表繫外尚有可議亦時㑹使然)¶
(非後賢果不及前哲也宋漫堂詩説阮嗣宗咏懷陳子/昻感遇李太白古風韋蘇州擬古皆得十九首遺意)¶
　¶
　¶
　¶
　¶
<pb:KR4c0014_WYG_002-54b>¶
　¶
　¶
　¶
　¶
　¶
　¶
　¶
　李太白集注巻二¶
